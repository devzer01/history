පෘතුගීසීන් ආසියාවට පැමිණි ආකාරයත් පෘතුගීසීන් හා ලන්දේසීන් ලංකාවේ
මුහුදුබඩ ප‍්‍රදේශවල බලය පිහිටුවාගෙන සිටි ආකාරයත් පිළිබඳ ව දහවන ශ්‍රේණියේ දී
ඔබට ඉගෙනීමට ලැබුණි. මෙම ජාතීන් දෙකට පසු ව ලංකාව කෙරෙහි ප‍්‍රබල බලපෑමක්
එල්ල කළ යුරෝපා ජාතිය බි‍්‍රතාන්‍යයන් වේ. ඉංග‍්‍රීසි භාෂාව කතා කළ ඔවුහු පොදුවේ
ඉංග‍්‍රීසීන් ලෙස ද හඳුන්වති. බි‍්‍රතාන්‍යයන් මෙරට බලය පිහිටුවා ගැනීම හා 19 වන සියවසේ
මුල් භාගය තුළ ඔවුන්ට එරෙහි ව පැවති සටන් පිළිබඳ ව මෙම පාඩමෙන් විස්තර කෙරේ.

   2.1 බි‍්‍රතාන්‍යයන් ආසියාවට පැමිණීම

		     පෘතුගීසීන් හා ලන්දේසීන් ආසියාවේ වෙළෙඳ කටයුතුවලින් විශාල වශයෙන් ලාභ
ලබන බව දුටු ඉංග‍්‍රීසීහු ද ආසියාව කෙරෙහි තම අවධානය යොමු කළහ. එ් අනුව
බි‍්‍රතාන්‍යයේ පළමුවන එළිසබෙත් රැුජිනගෙන් රාජකීය බලපත‍්‍රයක් මගින් ආසියාවේ
වෙළෙඳ කටයුතු පවත්වාගෙන යාමට අවසර ලබාගෙන, ඉංග‍්‍රීසි ව්‍යාපාරිකයන් පිරිසක්
විසින් වර්ෂ 1600 දෙසැම්බර් මස ඉංග‍්‍රීසි පෙරදිග ඉන්දියා වෙළෙඳ සමාගම පිහිටුවන
ලදි. එම වෙළෙඳ සමාගමේ පළමුවන නැව් කණ්ඩායම සුමාත‍්‍රා ¥පත් ප‍්‍රදේශයට ගොස්
එහි වෙළෙඳ කටයුතු ආරම්භ කර ඇත. මීට පසු විලියම් හෝකින්ස් යටතේ තවත් නැව්
කණ්ඩායමක් ඉන්දියාවට පැමිණ එවකට ඉන්දියාවේ මූගල් අධිරාජයා වූ ජහන්ගීර් සමග
වෙළෙඳ කටයුතු පිළිබඳ ව සාකච්ඡුා පැවැත්වී ය.

		   ඉංග‍්‍රීසීහු ආසියාවට පැමිණි මුල් කාලයේ අග්නිදිග ආසියාතික ප‍්‍රදේශ සමග තම
වෙළෙඳ සබඳතා තර කර ගැනීමට උත්සාහ කළෝ ය.

		     17 වන සියවසේ මුල් දශක දෙක තුළ අග්නිදිග ආසියාවේ වෙළෙඳ බලය ගොඩනගා
ගැනීමට පෘතුගීසීන් හා ලන්දේසීන් අතර ගැටුම් ඇති වී තිබුණි. මෙහි දී ඉංග‍්‍රීසීන් ඇතැම්
අවස්ථාවල පෘතුගීසීන්ට එරෙහිව ලන්දේසීන් සමග සහයෝගයෙන් ක‍්‍රියා කර ඇත. මෙම
දෙපක්ෂයේ පොදු හතුරා වූ පෘතුගීසීන්ට එරෙහි ව කටයුතු කිරීමට ලන්දේසීන් ඉංග‍්‍රීසින්ගේ
සහය ලබා ගත්තත් අග්නිදිග ආසියාවේ කු`ඵ බඩු බහුල ව වැවෙන ¥පත්වල ඉංග‍්‍රීසි බලයක්
ගොඩනැගෙනු දැකීම ලන්දේසීන්ගේ අපේක්ෂාව නො වී ය. මේ නිසා 1623 වර්ෂයේ දී
කුළුබඩු දිවයින්වලට අයත් ඇම්බොයිනා ¥පතේ බලකොටුවකට පහරදුන් ලන්දේසීහු එහි
සිටි ඉංග‍්‍රීසීන් පිරිසක් ඝාතනය කළහ. ඊට එරෙහි ව ලන්දේසීන්ට ප‍්‍රතිප‍්‍රහාරයක් දීමට තරම්


                                                                                 . 19
                                                          නොමිලේ බෙදා හැරීම සඳහා ය
      එම ප‍්‍රදේශයේ ඉංග‍්‍රීසි බලය ශක්තිමත් නොවූ හෙයින් අග්නිදිග ආසියාතික ප‍්‍රදේශවලින්
     ඉංග‍්‍රීසීහු ඉවත් වූහ. අනතුරුව ඔවුන් ඉන්දියාව කෙරෙහි සිය පූර්ණ අවධානය යොමු කළ
     බව පෙනේ.

     		      ඉංග‍්‍රීසීන් 1607 වර්ෂයේ සිට ඉන්දියාව සමග වෙළෙඳ සබඳතා ගොඩනගා ගැනීමට
     උත්සාහ කළ නමුත් සාර්ථක ප‍්‍රතිඵල ලබා ගැනීමට වසර දහයකට වැඩි කාලයක් ගත විය.
     ඉන්දියාවේ දී ඉංග‍්‍රීසීන් ඉතා උපායශීලී ව කටයුතු කළ නිසා 17 වන සියවසේ අග භාගය
     වන විට මදුරාසිය, බොම්බාය හා කල්කටාව ඇතු`ඵ ප‍්‍රදේශ කිහිපයක වෙළෙඳ මධ්‍යස්ථාන
     ආරම්භ කිරීමට ඔවුහු සමත් වූහ. එහෙත් 1664 වර්ෂයේ සිට ප‍්‍රංශවරුන් ද ඉන්දියාවට
     පැමිණ පොන්ඩිචේරි, කරිකාල් හා චන්ද්‍රනගර් වැනි ස්ථානවල වෙළෙඳ මධ්‍යස්ථාන
     පිහිටුවීමත් සමග ලන්දේසීන්ට අමතර ව ප‍්‍රංශවරුන් සමගත් වෙළෙඳ තරගයක නියළීමට
     ඉංග‍්‍රීසීන්ට සිදු විය. 18 වන ශතවර්ෂය වන විට ඉන්දියාවේ ස්වකීය බලය ගොඩනැගීම
     සම්බන්ධයෙන් ඉංග‍්‍රීසීන් හා ප‍්‍රංශවරුන් අතර දේශපාලන ගැටුමක් ඇරඹිණ.
      2.2 ශ‍්‍රී ලංකාව කෙරෙහි බි‍්‍රතාන්‍යයන්ගේ අවධානය යොමු වීම

     		     ඉංග‍්‍රීසීන් ඉන්දියාවට පැමිණ ශතවර්ෂයකට වැඩි කාලයක් ගත වන තෙක් ශ‍්‍රී
     ලංකාව කෙරෙහි ඔවුන්ගේ අවධානය යොමු නොවූ බව පෙනේ. මේ කාලයේ දී ඉංග‍්‍රීසීන්
     ඉන්දියාවේ ශක්තිමත් බලයක් ගොඩනගාගෙන නොතිබීමත් පෘතුගීසීන් හා ඊට පසු
     ලන්දේසීන් දිවයිනේ මුහුදුබඩ ප‍්‍රදේශවල ශක්තිමත් බලකොටු පද්ධතියක් පවත්වාගෙන
     යෑමත් ඊට හේතු විණැයි සැලකිය හැකි ය. එහෙත් 18 වන සියවසේ මුල් භාගයේ දී
     ඉන්දියාවේ මූගල් අධිරාජ්‍ය පරිහානියට යෑමත් සමඟ එතෙක් වෙළෙඳාමෙන් පමණක්
     තෘප්තිමත් වූ ඉංග‍්‍රීසීහු ඉන්දියාවේ දේශපාලන බලය පැතිරවීම ඇරඹීමත් සමග ලංකාව
     කෙරෙහි ද ඔවුන්ගේ අවධානය යොමු විය. එ් සඳහා ප‍්‍රධාන හේතු දෙකක් බලපෑ බව
     පෙනේ.		       1. ශ‍්‍රී ලංකාවේ පිහිටීම
           			      2. ශ‍්‍රී ලංකාවේ කුරුඳු ඇතු`ඵ වටිනා වෙළෙඳ ද්‍රව්‍ය ලබා ගැනීම

     		     ශ‍්‍රී ලංකාව ඉන්දියාව ආසන්නයේ පිහිටා තිබීමත්, බෙංගාල බොක්ක ඇතු`ඵ
     ඉන්දියාව අවට මුහුදු කලාපයේ නාවික හා වෙළෙඳ කටයුතු පාලනයට ලංකාව හොඳ
     මධ්‍යස්ථානයක් වීමත් ඉංග‍්‍රීසීන්ට ඉතා වැදගත් විය. ඉංග‍්‍රීසීන් හා ප‍්‍රංශවරුන් අතර බෙංගාල
     බොක්ක ආශ‍්‍රිත ප‍්‍රදේශවල සටන් ඇති වූ අවස්ථාවල සතුරු ප‍්‍රහාර නිසා අබලන් වූ
     නැව් අලූත්වැඩියා කිරීමට සුදුසු වරායක අවශ්‍යතාව ඉංග‍්‍රීසීන්ට තදින් දැනුණි. මෙහි දී
     ශ‍්‍රී ලංකාවේ ත‍්‍රිකුණාමල වරාය කෙරෙහි ඉංග‍්‍රීසීන්ගේ අවධානය නිතැතින් ම යොමු විය.
     ත‍්‍රිකුණාමල වරාය කෙරෙහි ඉංග‍්‍රීසීන්ගේ සැලකිල්ල යොමු වීමට බලපෑ කරුණු කිහිපයක්
     මෙසේ ය.
          ත‍්‍රිකුණාමල වරාය බෙංගාල බොක්කට මුහණ ලා පිහිටා තිබීම
          ඉන්දියාවේ නැගෙනහිර වෙරළේ ඉංග‍්‍රීසී නාවික බලය රැුක ගැනීමට 			
       	    එම වරායේ පිහිටීම වැදගත් වීම
          ඊසාන දිග මෝසම් සුළං කාලයේ නැව් ආරක්ෂා කර ගැනීමට 				
       	    ත‍්‍රිකුණාමල වරාය යොදා ගත හැකි වීම
20
                            .
     නොමිලේ බෙදා හැරීම සඳහා ය
                            ඉන්දියාව



                                                    ති‍්‍රකුණාමලය වරාය



                                  ඉන්දියන්
                                   සාගරය


                   සිතියම 2.1 ශ‍්‍රී ලංකාවේ පිහිටීම හා ත‍්‍රිකුණාමල වරාය

ඉන්දියාවේ ආරක්ෂාවට මෙන් ම ඉන්දියානු සාගරයේ නාවික කටයුතු මෙහෙයවීමටත්
හොඳ මධ්‍යස්ථානයක් වූ ත‍්‍රිකුණාමල වරාය ප‍්‍රංශවරුන් අතට පත් වුවහොත් එය තමන්ට
ඉතා අවාසිදායක බව ඉංග‍්‍රීසීහු දැන සිටියහ. මේ නිසා ලංකාවේ භූගෝලීය පිහිටීමේ
වැදගත්කම හා ත‍්‍රිකුණාමල වරායේ විශේෂ වැදගත්කම ඉංග‍්‍රීසීන්ගේ අවධානය මෙරට
කෙරෙහි යොමු වීමට තුඩු දුන් ප‍්‍රධාන හේතුවක් විය.

		     ශ‍්‍රී ලංකාව එ් වන විටත් කුරුඳු ඇතු`ඵ කු`ඵබඩුවලට ප‍්‍රසිද්ධ රටක් විය. යුරෝපීය
වෙළෙඳපොළේ ඉහළ ඉල්ලූමක් තිබූ ඉස්තරම් වර්ගයේ කුරුඳු මෙරට නිෂ්පාදනය කෙරන
බවත් කුරුඳු වෙළෙඳාමෙන් ලන්දේසීන් විශාල ලාභයක් ලබන බවත් ඉංග‍්‍රීසීහු දැන සිටියහ.
මේ නිසා කුරුඳු වෙළෙඳාමේ එ්කාධිකාරය තමන් අතට ගැනීමට ඉංග‍්‍රීසීන්ට අවශ්‍ය වී
තිබුණි. කුරුඳුවලට අමතරව මෙරට ගම්මිරිස්, එනසාල්, කරාබු නැටි, මුතු, මැණික් හා
ඇත් දත් ආදිය ද ඉහළ මිලකට අලෙවි කළ හැකි වෙළෙඳ ද්‍රව්‍ය විය. මෙබඳු කරුණු
නිසා ඉංග‍්‍රීසීන් ශ‍්‍රී ලංකාවේ දේශපාලන බලය පිහිටුවීම කෙරෙහි යොමු වූ බව පෙනේ.




                                                                                 . 21
                                                          නොමිලේ බෙදා හැරීම සඳහා ය
            ක‍්‍රියාකාරකම
            	බි‍්‍රතාන්‍යයන් ශ‍්‍රී ලංකාව කෙරෙහි අවධානය යොමු කිරීමට බලපෑ හේතු
               පහත සඳහන් මාතෘකා යටතේ සාකච්ඡුා කරන්න.
            x	 	ශ‍්‍රී ලංකාවේ පිහිටීම
            x	 කුරුඳු ඇතුළු වටිනා කුළුබඩු ලබාගත හැකි වීම




     ඉංග‍්‍රීසීන් හා උඩරට රාජ්‍ය අතර ¥ත සබඳතා

     		     පෘතුගීසීන් මෙරටින් පලවා හැරීමට ලන්දේසින්ගේ සහය ලබා ගත් සෙයින් ම
     ලන්දේසීන් දිවයිනෙන් පලවා හැරීම සඳහා වෙනත් විදේශ ජාතියක සහාය ලබා ගැනීමට
     උඩරට රජවරු කල්පනා කළහ. මේ අනුව කීර්ති ශ‍්‍රී රාජසිංහ රජතුමා විසින් ඉන්දියාවේ
     සිටි ඉංග‍්‍රීසීන් වෙත මෙන් ම ප‍්‍රංශවරුන් වෙත ද ¥තයන් යවන ලදි. ඉංග‍්‍රීසි ¥තයන්
     උඩරටට පැමිණීමට පසුබිම සැකසුණේ එහි ප‍්‍රතිඵල වශයෙනි. ඉංග‍්‍රීසීන් මෙරට මුහුදුබඩ
     ප‍්‍රදේශ අත්පත් කර ගැනීමට පෙර ඔවුන්ගේ ¥තයන් තිදෙනෙකු වරින් වර උඩරටට පැමිණ
     තිබේ.

                        1762 දී ජෝන් පයිබස් උඩරට ට පැමිණීම
                        1782 දී හියුබොයිඞ් උඩරට ට පැමිණීම
                        1795 දී රොබට් ඇන්ඩෲස් උඩරට ට පැමිණීම


     		      ජෝන් පයිබස් උඩරටට පැමිණෙන විට කීර්ති ශ‍්‍රී රාජසිංහ රජු උඩරට පාලකයා
      විය. සෙසු ඉංග‍්‍රීසි ¥ත ගමන් දෙක සිදු වූයේ රාජාධිරාජසිංහ රජුගේ කාලයේ දී ය. ජෝන්
      පයිබස් හා හියුබොයිඞ්ගේ ගමන්වල දී ඉංග‍්‍රීසීන්ට අවශ්‍ය වූයේ ලංකාව සමග වෙළෙඳ
      සබඳතා ඇති කර ගැනීම යි. එම ¥ත ගමන් සිදු වූ කාලයේ ලන්දේසින් හා ඉංග‍්‍රීසීන්
      ගැටුම්වලින් වැළකී එකමුතු ව අවශ්‍ය අවස්ථාවල ත‍්‍රිකුණාමල වරාය භාවිත කිරීමට ද
      කටයුතු කළ අතර මේ නිසා ලන්දේසීන්ට එරෙහි ව උඩරටට ආධාර දීමට ඉංග‍්‍රීසීහු
      ඉදිරිපත් නොවූහ. තමන්ගේ දේශපාලන අරමුණ වූ ලන්දේසීන් පළවා හැරීමට සහාය
      නොලැබෙන ජාතියක් සමඟ වෙළෙඳ සබඳතා ඇති කර ගැනීමට උඩරට රජවරු උනන්දු
      නොවූහ. මේ නිසා මුල් ¥ත ගමන් දෙකෙන් සාර්ථක ප‍්‍රතිඵල නොලැබුණි.

     		    1795 වර්ෂයේ අගෝස්තු මාසයේ ඉංග‍්‍රීසි හමුදාව ලන්දේසීන් සතුව තිබූ ත‍්‍රිකුණාමල
     වරාය අල්ලා ගැනීමෙන් පසුව රොබට් ඇන්ඩෲස් උඩරටට ගොස් රාජාධිරාජසිංහ රජු මුණ
     ගැසුණි. ලංකාවේ සෙසු ලන්දේසී බලකොටු ඉංග‍්‍රීසීන් යටතට ගැනීමට සටන් සිදු වන

22
                             .
      නොමිලේ බෙදා හැරීම සඳහා ය
 විට උඩරට රජුගේ සහාය ඉංග‍්‍රීසීන්ට ලබා ගැනීම ගැන සාකච්ඡුා කිරීම ඇන්ඩෲන්ගේ ¥ත
ගමනේ මූලික අරමුණ විය. එහි දී ඉංග‍්‍රීසීන්ට ආධාර ලබා දීමට රජු එකඟ විය. එහෙත්
ලන්දේසීන් සමග මෙරට දී සිදු කළ සටන තමන්් අපේක්ෂා කළ තරම් දුෂ්කර නොවන
බව ලන්දේසි බලකොටු යටත් කිරීමෙන් ඉංග‍්‍රීසීන්ට පැහැදිලි විය. මේ නිසා දිවයිනේ
ලන්දේසීන් සතු ප‍්‍රදේශ අත්පත් කර ගැනීමෙන් තමන් ලබන වාසිය උඩරට රජු සමඟ
බෙදා හදා ගැනීමට ඉංග‍්‍රීසීන් තුළ කැමැත්තක් නොතිබුණි. එහි ප‍්‍රතිඵල වශයෙන් උඩරට
රජුගේ කොන්දේසි පිළිගෙන රජු සමඟ දිගු කාලීන මිත‍්‍රත්වයක් ඇති කර ගැනීමට අවශ්‍ය
සාකච්ඡුා පැවැත්වීමට ඉංග‍්‍රීසීහු ඉදිරිපත් නොවූහ.
     ක‍්‍රියාකාරකම 1
     1. ඉංග‍්‍රීසීන්ගේ උඩරට ¥ත ගමන් ඇසුරින් පහත වගුව සම්පූර්ණ කරන්න.
           වර්ෂය       ¥තයාගේ නම      ගමනේ අරමුණ         ප‍්‍රතිඵලය




 2.3 බි‍්‍රතාන්‍ය බලය පිහිටුවීම
		    ශ‍්‍රී ලංකාව බි‍්‍රතාන්‍ය යටත් විජිතයක් බවට පත් කර ගැනීමේ දී කැපී පෙනෙන
අවස්ථා තුනක් හඳුනාගත හැකි ය.


  1796 වර්ෂයේ දී ඉංග‍්‍රීසි පෙරදිග ඉන්දියා වෙළෙඳ සමාගම දිවයිනේ මුහුදුබඩ
    ප‍්‍රදේශවල බලය පිහිටුවීම
  1802 වර්ෂයේ දී එතෙක් ඉංග‍්‍රීසි පෙරදිග ඉන්දියා වෙළෙඳ සමාගම යටතේ පාලනය
    වූ මෙරට මුහුදුබඩ ප‍්‍රදේශ බි‍්‍රතාන්‍ය කිරීටයේ යටත් විජිතයක් බවට පත් කිරීම
  1815 වර්ෂයේ දී උඩරට රාජධානිය ඉංග‍්‍රීසීන් යටත් කර ගැනීම




	ශ‍්‍රී ලංකාවේ මුහුදුබඩ ප‍්‍රදේශවල බි‍්‍රතාන්‍ය බලය පිහිටුවීම

		    1789 වර්ෂයේ දී ප‍්‍රංශ විප්ලවය ඇති වීමෙන් පසු ව යුරෝපයේ උද්ගත වූ නව
දේශපාලන වාතාවරණය යුරෝපීයයන්ගේ ආසියාතික යටත් විජිත කටයුතු කෙරෙහි ද
බලපෑවේ ය. විප්ලවයෙන් පසු ව ප‍්‍රංශයේ බිහි වූ නව ආණ්ඩුවේ හමුදාවෝ 1794 වර්ෂයේ දී


                                                                              . 23
                                                       නොමිලේ බෙදා හැරීම සඳහා ය
       ඕලන්දය ආක‍්‍රමණය කළහ. මෙහි දී  ඕලන්දයේ පාලකයා හෙවත් ස්ටැට්හෝල්ඩර්වරයා වූ
     පස්වන විලියම් රජු බි‍්‍රතාන්‍යයට පලා ගියේ ය. ලන්දේසීන්ගේ රට වූ  ඕලන්දය ප‍්‍රංශ බලයට
     යටත් විය. මේ නිසා ලන්දේසීන් යටතේ පැවති මෙරට මුහුදුබඩ ප‍්‍රදේශ ප‍්‍රංශවරුන් යටතට
     පත් වීමේ අවදානමක් මතු විය. ශ‍්‍රී ලංකාවේ වැදගත්කම ගැන මනා අවබෝධයකින් පසු
     වූ ඉංග‍්‍රීසීහු මෙම අවස්ථාව දිවයිනේ තම බලය පිහිටුවීමට යොදා ගත්හ. ප‍්‍රංශ ආක‍්‍රමණය
     නිසා  ඕලන්ද පාලකයා වූ ස්ටැට්හෝල්ඞ්වරයා බි‍්‍රතාන්‍යයේ රැුකවරණ ලබා සිටි හෙයින්
     තමන්ට වාසිදායක ලිපියක් ඔහු ලවා මෙරට ලන්දේසි ආණ්ඩුකාරවරයා වෙත එවීමට
     ඉංග‍්‍රීසීන් කටයුතු සැලැස්වී ය.

       ස්ටැට්හෝල්ඞ්වරයා එංගලන්තයේ කිව්
     මාලිගයේ සිට එවූ බැවින් එය කිව් ලිපිය
     වශයෙන් ද හැඳින්වේ. ලංකාවේ ලන්දේසීන්
     සතු ප‍්‍රදේශ ප‍්‍රංශවරුන් අතට පත් වීම
     වලක්වා ගැනීම පිණිස එම ප‍්‍රදේශවලට
     ඉංග‍්‍රීසි හමුදාව ඇතු`ඵ කර ගත යුතු යැයි
     එම ලිපියේ සඳහන් විය. 1795 වර්ෂයේ
     පෙබරවාරි මස මෙරට ලන්දේසි ආණ්ඩුකාර
     ෆන් එංගල්බෙක් වෙත එකී ලිපිය ලැබුණි.
     එහෙත් ලිපියේ සඳහන් පරිදි තම බලකොටු
     තුළට ඉංග‍්‍රීසි හමුදාව ඇතු`ඵ කර ගැනීමට
     මෙම ලන්දේසි ආණ්ඩුකාරවරයා මැලි විය.
     මේ නිසා 1795 අගෝස්තු මාසයේ දී ඉංග‍්‍රීසින්
     විසින් ලන්දේසින් සතු වූ ත‍්‍රිකුණාමලයට
     පහර දෙන ලදි. ඉංග‍්‍රීසි ප‍්‍රහාර හමුවේ
     ලන්දේසීහු කොන්දේසි විරහිත ව යටත් වූහ.
                                                     රූපය 2.1  ඕලන්ද පාලක පස්වන විලියම්




                                රූපය 2.2 එංගලන්තයේ කිව් මාලිගාව


24
                            .
     නොමිලේ බෙදා හැරීම සඳහා ය
 		      ත‍්‍රිකුණාමලය ඉංග‍්‍රීසින් අතට පත් වීමෙන් පසු ව එවකට ලන්දේසීන් සතු ව
තිබූ මඩකලපුව, මුලතිව්, පේදුරුතුඩුව, යාපනය, මන්නාරම ඇතු`ඵ බලකොටු රැුසක් ම
කෙටි කාලයකින් ඉංග‍්‍රීසීන්ට යටත් විය. 1796 පෙබරවාරි මාසය වන විට කොළඹ හා
ගාල්ල බලකොටු ද ඉංග‍්‍රීසීන්ට යටත් වූ හෙයින් ලංකාවේ ලන්දේසීන් සතු ප‍්‍රදේශ සියල්ල
ඉංග‍්‍රීසීන් යටතට පත් විය. ලන්දේසීන්ට තව දුරටත් අලාභ නොලබා සාධාරණ කොන්දේසි
මත සාමකාමී ව මෙරටින් ඉවත් ව යාමට මග සැලසෙන ගිවිසුමක් පෙබරවාරි 16 දින
අත්සන් කෙරුණි. මේ සමඟ ලන්දේසීන් සතු වූ මෙරට මුහුදුබඩ පළාත් ඉංග‍්‍රීසි පෙරදිග
ඉන්දියා සමාගමේ පාලනයට නතු විය.

ඉංග‍්‍රීසි වෙළෙඳ සමාගම යටතේ මුහුදුබඩ ප‍්‍රදේශවල පාලනය

		     පෘතුගීසීන් හා ලන්දේසීන් මෙරට මුහුදුබඩ ප‍්‍රදේශ පාලනය කළ කාලයේ
පරිපාලන කටයුතු සඳහා හැකි තරම් ස්වදේශීය නිලධාරින් යොදා ගෙන පරිපාලන
කටයුතු සංවිධානය කර තිබුණි. එහෙත් ඉංග‍්‍රීසි වෙළෙඳ සමාගමට එ් පිළිබඳ අවබෝධයක්
නොතිබුණි. මේ නිසා ඉංග‍්‍රීසීහු තමන් යටතට පත් වූ ප‍්‍රදේශ ඉන්දියාවේ මදුරාසි පාලනය
යටතේ මදුරාසියෙන් ගෙන්වූ නිලධාරින් යොදා ගෙන පාලනය කළහ. 1796 වර්ෂයේ සිට
1798 දක්වා එම පාලනය පැවතුණි.
		     මදුරාසි පාලනය යටතේ ලංකාවේ මුහුදුබඩ ප‍්‍රදේශ පාලනයට රෙසිඩන්ට්වරයෙකු
පත් කෙරිණි. ඔහු යටතේ ආදායම් එකතු කිරීමේ සහකාර පරීක්ෂකවරුන් පිරිසක් පත්
කළ අතර ඔවුහු කලෙක්ටර්ස්වරුන් ලෙස හැඳින්වූහ. කලෙක්ටර්ස්වරුන්ගේ සේවා
මධ්‍යස්ථානය කච්චේරිය ලෙස නම් කෙරිණ. මෙරට කච්චේරි ක‍්‍රමයේ ආරම්භය සිදු
වූයේ එසේ ය. කලෙක්ටර්ස්වරුන්ට සහාය සඳහා තවත් නිලධාරින් පිරිසක් පත් කර සිටි
අතර ඔවුන් අවුමිල්දාර්වරුන් ලෙස හඳුන්වා ඇත. අවුමිල්දාර්වරුන්්ගේ සහායට ද තවත්
නිලධාරින් පත් කර සිටි අතර මෙම සියලූ නිලධාරීහු කලෙක්ටර්වරුන්ගේ අධීක්ෂණය
යටතේ ආදායම් එකතු කිරීමේ කටයුතුවල නිරත වූහ.
		     ඉංග‍්‍රීසි වෙළෙඳ සමාගමේ පාලනය යටතේ මුදලිවරුන් වැනි ස්වදේශීය නිලධාරින්
නොසලකා හැර තිබුණි. ඉහත කී අලූත් තනතුරුවලට අවශ්‍ය පිරිස මදුරාසියෙන් මෙරටට
ගෙන්වා ගත් අතර එසේ පැමිණි නිලධාරීන්ට මෙරට සම්ප‍්‍රදායන්, සංස්කෘතිය හෝ
ස්වදේශීය භාෂාවන් පිළිබඳ අවබෝධයක් නොතිබුණි. එබඳු නිලධාරි පිරිසකට සිවිල්
පරිපාලනය, අධිකරණ කටයුතු හා ආදායම් ඉපයීමේ කටයුතු පවරා තිබීම නිසා පාලන
අධිකාරිය හා මහජනතාව අතර සබඳතාව දුරස් විය.
		     දිවයිනේ මුහුදුබඩ ප‍්‍රදේශ තමන් යටතට ගැනීමට කටයුතු කිරීමේ දී ඉංග‍්‍රීසි වෙළෙඳ
සමාගමට විශාල මුදලක් වැය වී තිබුණි. එකී මුදල් ඉක්මනින් පියවා ගැනීමට හා හැකි
තරම් ලාභ ලබා ගැනීමේ අරමුණෙන් පාලන කටයුතු මෙහෙයවීම මෙම පාලනයේ තවත්
කැපී පෙනෙන ලක්ෂණයකි. මේ නිසා සමාගම විසින් මුහුදුබඩ ප‍්‍රදේශවලට අලූත් බදු වර්ග
රැුසක් පනවන ලදි. එම බදු මුදල්වලින් ගෙවීමට සිදු වීමෙන් මහජනතාව අපහසුතාවට
ලක් ව තිබුණි. අලූතෙන් හඳුන්වාදුන් පොල්ගස් බද්ද එයට උදාහරණයකි. මේ අනුව පොල්
ගස් දහයකට වැඩි ඉඩම්වලින් එක් පොල්ගසක් වෙනුවෙන් රිදී පනමක් බැගින් බදු ගෙවීමට


                                                                               . 25
                                                        නොමිලේ බෙදා හැරීම සඳහා ය
      නියම කෙරිණ. පොල් ගසෙන් ලැබෙන ඵලදාවේ ප‍්‍රමාණය නොසලකා බදු අය කිරීමත්
     එම බදු මුදලෙන් ගෙවීමට නියම කිරීමත් ගැන වෙරළබඩ ප‍්‍රදේශවල නොසන්සුන්තාවක්
     ඇති විය. නව පාලනය කෙරේ පැවති මහජන අප‍්‍රසාදය නිසා කෙටි කාලයකින් ම එය
     කැරැුල්ලක් බවට පත් විය. වර්ෂ 1797 දී ඉංග‍්‍රීසි වෙළෙඳ සමාගමට එරෙහිව ඇති වූ
     එම කැරැුල්ල මුහුදුබඩ ප‍්‍රදේශ රැුසක පැතුරුණි. මහත් වෙහෙසක් ගෙන ඉංග‍්‍රීසීන් විසින්
     කැරැුල්ල මැඩ පවත්වන ලදි. මෙරට බි‍්‍රතාන්‍ය පාලනය ආරම්භයේ දී ම මහජනතාවගේ
     විරෝධයක් පවතින බව මෙම කැරැුල්ලෙන් පැහැදිලි විය. මේ නිසා මුහුදුබඩ ප‍්‍රදේශවල
     තත්ත්වය සොයා බලා අවශ්‍ය ප‍්‍රතිසංස්කරණ නිර්දේශ කිරීමට කොමිසමක් පත් කෙරිණ.
     බි‍්‍රගේඩියර් ජෙනරාල් දි මියුරන්ගේ සභාපතිත්වයෙන් පත් කළ එකී කොමිසම මියුරන්
     කොමිසම ලෙස හැඳින්වේ.

     මියුරන් කොමිසමේ නිර්දේශ කිහිපයක්,

           බදු එකතු කිරීමට යොදවා සිටි මදුරාසි නිලධාරින් ආපසු යවා එ් සඳහා දේශීය
        		   නිලධාරින් යොදවා ගැනීම
           පොල් ගස් බද්ද ඇතු`ඵ අලූත් බදු වර්ග ඉවත් කිරීම
           ආදායම් එකතු කිරීම හා අධිකරණ කටයුතු සඳහා වෙන වෙන ම නිලධාරින්
        		   පත් කිරීම
           ලන්දේසි උසාවි ක‍්‍රමය නැවත පිහිටුවීම

     		     1798 වර්ෂයේ ඔක්තොම්බර් මාසයේ සිට මෙරට මුහුදුබඩ ප‍්‍රදේශවල ඉංග‍්‍රීසි
     පාලනයේ කිසියම් වෙනසක් ඇති විය. එ් අනුව දේශපාලන කටයුතු මෙහෙයවීම සඳහා
     බි‍්‍රතාන්‍ය ආණ්ඩුව විසින් ආණ්ඩුකාරවරයෙකු පත් කරන ලදි. එ් යටතේ පෙඞ්රික් නෝර්ත්
     ආණ්ඩුකාරවරයා දිවයිනට පැමිණුණි. මුහුදුබඩ ප‍්‍රදේශ අත්පත් කර ගැනීමේ දී ඉංග‍්‍රීසි
     වෙළෙඳ සමාගමට වැය වූ මුදල් පියවා ගැනීම සඳහා ආදායම් එකතු කර ගැනීම තව
     දුරටත් වෙළෙඳ සමාගම යටතට පත් කෙරිණ.
     		      දේශපාලන කටයුතු බි‍්‍රතාන්‍ය ආණ්ඩුව මගින් හා ආර්ථික කටයුතු වෙළෙඳ සමාගම
     මගින් ගෙන ගිය මෙම පාලන ක‍්‍රමය ද්විත්ව පාලනය වශයෙන් හැඳින්වේ. 1798 වර්ෂයේ
     සිට 1802 දක්වා එම පාලන ක‍්‍රමය පැවතුණි. ද්විත්ව පාලනය යටතේ ආණ්ඩුකාරවරයා
     බි‍්‍රතාන්‍ය කිරීටයට වගකිව යුතු වූ අතර වෙළෙඳ සමාගමේ අධ්‍යක්ෂ මණ්ඩලයේ උපදෙස්
     ද පිළිපැදිය යුතු විය. නෝර්ත් ආණ්ඩුකාරවරයාට වෙළෙඳ සමාගමේ මෙරට නිලධාරින්ගෙ
     න් ද හොඳ සහායක් නොලැබුණි. ද්විත්ව පාලනයේ පැවති මෙබඳු අසාර්ථකවීම් නිසා
     1802 වර්ෂයේ දී එම ක‍්‍රමය අවසන් කොට මෙරට මුහුදුබඩ ප‍්‍රදේශ බි‍්‍රතාන්‍ය කිරීටයේ
     යටත් විජිතයක් බවට පත් කෙරිණි. එතැන් සිට බි‍්‍රතාන්‍යයන් සතු මෙරට ප‍්‍රදේශවල පාලන
     කටයුතු මු`ඵමනින් ම බි‍්‍රතාන්‍ය ආණ්ඩුව යටතට පත් විය.




26
                            .
     නොමිලේ බෙදා හැරීම සඳහා ය
      ක‍්‍රියාකාරකම

     1. බි‍්‍රතාන්‍යයන් ශ‍්‍රී ලංකාවේ මුහුදුබඩ ප‍්‍රදේශ යටත් කරගැනීම යන මාතෘකාව
        යටතේ කෙටි ප‍්‍රශ්න සහ පිළිතුරු සකස් කරන්න.




ඉංග‍්‍රීසීන් උඩරට රාජධානිය යටත් කිරීම




               රූපය 2.3 - ස්වාභාවික ආරක්ෂිත ස්ථානයක් වූ මහනුවර නගරය



1798 වර්ෂයේ දී රාජාධිරාජසිංහ රජුගේ අභාවය සිදු වන විට උඩරට සිංහාසනයට
උරුමකම් තිබූ නායක්කර් කුමාරවරුන් දෙදෙනෙකු සිටිබව පෙනේ. එක් අයෙක්
කන්නසාමි නම් වූ අතර අනෙක් තැනැත්තා මුත්තුසාමි විය. එවකට උඩරට රාජ්‍යයේ
මහාධිකාරම් වූ පිළිමතලව්වේගේ වැඩපිළිවෙළක් අනුව කන්නසාමි කුමරා ශ‍්‍රී වික‍්‍රම
රාජසිංහ නමින් රජ කමට පත් කෙරිණි. මුත්තුසාමි කුමරා ආරක්ෂාව පතා ඉංග‍්‍රීසීන්
වෙතට පළා ගියේ ය.




                                                                                   . 27
                                                            නොමිලේ බෙදා හැරීම සඳහා ය
                                           		        ඉංග‍්‍රීසීහු මෙරට මුහුදුබඩ ප‍්‍රදේශවල බලය
                                          පිහිටු වීමෙන් පසුව වැඩි කල් නොගොස් උඩරට
                                          රාජ්‍ය      කෙරෙහි ද තම අවධානය යොමු කළහ.
                                          පෙඞ්රික් නෝර්ත් ආණ්ඩුකාරවරයාගේ ප‍්‍රතිපත්තිය
                                          මෙහි දී විශේෂයෙන් කැපී පෙනේ. නෝර්ත්
                                          ආණ්ඩුකාරවරයා මුල් කාලයේ දී තමන්ට වාසි
                                          දායක ගිවිසුමකට උඩරට රජු එකඟ කරවා ගැනීමට
                                          උත්සාහ කළේ ය. එ් අනුව 1800 වර්ෂයේ මාර්තු මස
                                          සෙන්පති මැක්ඩෝවල්ගේ නායකත්වයෙන් උඩරට
                                          ට ¥ත පිරිසක් යැවීමට නෝර්ත් කටයුතු යෙදී ය.
                                          හමුදා භටයන් 1164ක් හා කාල තුවක්කු 8ක් ද සහිත
                                          මෙම ¥ත ගමනේ අරමුණ වූයේ ඉංග‍්‍රීසීන්ගේ යුද්ධ
                                          ශක්තිය පෙන්වා තමන්ට වාසි දායක ගිවිසුමකට රජු
       රූපය 2.4 ශ‍්‍රී වික‍්‍රම රාජසිංහ රජතුමා කැමති කරවා ගැනීම ය. එහෙත් විශාල හමුදාවක්
                                          උඩරටට ඇතු`ඵ කර ගැනීම මෙන් ම කාල තුවක්කු
     රැුගෙන එ්මටත්           ශ‍්‍රී වික‍්‍රම රාජසිංහ රජුගෙන් අවසර නොලැබුණි. මේ නිසා හමුදාවෙන්
     විශාල පිරිසක් කාලතුවක්කු සමග අතරමග නවතා ¥ත පිරිසකට පමණක් රජු හමු වීමට
     සිදු විය. මැක්ඩෝවල් උඩරටට ගොස් රජු හා ප‍්‍රභූ පිරිස සමග සාකච්ඡුා පැවැත්වූවත්
     ඉංග‍්‍රීසීන්ගේ කොන්දේසි පිළිගැනීමට රජු කිසිසේත් කැමති නොවී ය. එම ¥ත ගමනෙන්
     කිසිදු සාර්ථක ප‍්‍රතිඵලයක් නොලැබුණි.
     		       උඩරට රජු තමන්ට අවනත කරගත නොහැකි වීම ගැන නෝර්ත් කනස්සල්ලෙන්
     පසු විය. උඩරට ස්වාධීන රාජ්‍යයක් පැවතීම මුහුදුබඩ ප‍්‍රදේශවල ඉංග‍්‍රීසි පාලනයට බාධාවක්
     ලෙස සැලකිණ. මේ නිසා වෙරළබඩ ප‍්‍රදේශ ආරක්ෂා කිරීමට හමුදා යෙදවීමට අමතරව
     අභ්‍යන්තර දේශ සීමා ආරක්ෂාවට ද තම හමුදා යෙදවිය යුතු වූ හෙයින් විශාල වියදමක්
     දැරීමට ඉංග‍්‍රීසීන්ට සිදු විය. මුහුදුබඩ ප‍්‍රදේශවල වැසියන් පවා උඩරට රජු තම රජු ලෙස
     සැලකීමත් එම ප‍්‍රදේශවල කැරලි ඇති වූ විට උඩරට රජු කැරලිකරුවන්ට ආධාර දීමත්
     ඉංග‍්‍රීසීන්ට පැවති තවත් ගැටලූවකි. උඩරට රාජ්‍ය කිසියම් විටෙක තම සතුරන් වූ ප‍්‍රංශ
     ජාතීන්ගෙන් ආධාර ඉල්ලා සිටියහොත් එය තම පාලනයට තර්ජනයක් වන බව ද ඉංග‍්‍රීසීහු
     දැන සිටියහ. එසේ ම කොළඹ පාලන මධ්‍යස්ථානයේ සිට තම ප‍්‍රධාන නාවික මධ්‍යස්ථානය
     වූ ත‍්‍රිකුණාමලය සමග ගොඩබිමෙන් සබඳතා පැවැත්වීමටත් ඉංග‍්‍රීසීන්ට අවශ්‍ය විය. මෙම
     ස්ථාන දෙක අතර ගොඩබිම් සබඳතා පැවැත්වීමේ දී උඩරට රාජ්‍යයේ බල ප‍්‍රදේශය හරහා
     ගමන් කළ යුතු ව තිබුණි. මේ සඳහා මාර්ගයක් ඉදි කර ගැනීමටත් ඉංග‍්‍රීසීන්ට අවශ්‍ය විය.
     මෙබඳු කරුණු නිසා උඩරට රාජ්‍ය තමන්ට අවනත කර ගැනීම හෝ යටත් කර ගැනීම
     කෙරෙහි ඉංග‍්‍රීසීහු අවධානය යොමු කළහ.

     1803 උඩරට ආක‍්‍රමණය

     		     මැක්ඩෝවල්ගේ ¥ත ගමනෙන් අපේක්ෂිත ප‍්‍රතිඵල නොලැබුණු පසු නෝර්ත්
     ආණ්ඩුකරු උඩරට ආක‍්‍රමණට කිරීමට තිරණය කළේ ය. එ් අනුව 1803 වර්ෂයේ ජනවාරි
     හා පෙබරවාරි මාසවල කොළඹ හා ත‍්‍රිකුණාමලයේ සිට හමුදා කණ්ඩායම් දෙකක් උඩරටට

28
                             .
      නොමිලේ බෙදා හැරීම සඳහා ය
 යැවීමට නෝර්ත් කටයුතු යෙදී ය. මැක්ඩෝවල්ගේ නායකත්වයෙන් කෙරුණු මෙම
ආක‍්‍රමණයේ දී පෙබරවාරි 21 දින ඉංග‍්‍රීසි හමුදාවෝ මහනුවර නගරයට ඇතු`ඵ වූහ. ශ‍්‍රී වික‍්‍රම
රාජසිංහ රජු හා නගර වැසියෝ ආරක්ෂක උපායක් වශයෙන් නගරය අතහැර ගොස්
සංවිධානය වන්නට වූහ. ඉංග‍්‍රීසීන් විසින් උඩරටට කැඳවාගෙන ගොස් සිටි මුත්තුසාමි
කුමරා රජු හැටියට ප‍්‍රකාශයට පත්කරන ලදී. එහෙත් මුත්තුසාමිට කිසිදු සහායක් ලබා
නොදුන් උඩරැුටියෝ ශ‍්‍රී වික‍්‍රම රාජසිංහ රජු වටා එකතු වෙමින් සටනට සූදානම් වූහ.

		      වැසි සමය ආරම්භ වීමත්, ඉංග‍්‍රීසි හමුදාව අතර ලෙඩ රෝග පැතිර යාමත් පහතරට
සිට උඩරටට තිබූ සැපයුම් මාර්ග උඩරැුටියන් අවහිර කර තිබීමත් නිසා ආහාරපාන හිඟ
වීමෙන් හා කොළඹ සමග පණිවිඩ හුවමාරුව දුෂ්කර වීමෙන් ඉංග‍්‍රීසීහු අනපේක්ෂිත
තත්ත්වයට මුහුණ දුන්හ. මේ අතර කල් යල් බලමින් උඩරැුටියන් එල්ල කළ ප‍්‍රහාර නිසා
ඉංග‍්‍රීසි හමුදාවට මහත් පරාජයක් අත්විය. තම රූකඩ පාලකයා වූ මුත්තුසාමි ක-ුමරා උඩරැු
ටියන්ට පාවාදීමට සිදු වීමෙන් ඉංග‍්‍රීසීන් ලැබූ පරාජයේ තරම පැහැදිලි වේ.

		    මෙම ආක‍්‍රමණයට පෙර නෝර්ත් ආණ්ඩුකාරවරයාට උඩරට පිළිබඳ ව නිවැරදි
අවබෝධයක් නොතිබිණි. එහෙත් තම ආක‍්‍රමණය පරාජයෙන් කෙළවර වීමත් සමග
උඩරට රාජ්‍ය ශක්තිමත් බවත් මෙබඳු ආක‍්‍රමණවලින් එය ජය ගත නොහැකි බවත්
නෝර්ත් ආණ්ඩුකාරවරයාට පැහැදිලි විය. මේ නිසා 1803 ආක‍්‍රමණයෙන් පසුව උඩරට
සම්බන්ධයෙන් ඉතා උපායශීලී ප‍්‍රතිපත්තියක් ක‍්‍රියාත්මක කිරීමට ඉංග‍්‍රීසීන් පෙළඹුණි.

1815 උඩරට ආක‍්‍රමණය

		    1805 වර්ෂයේ දී නෝර්ත් ආණ්ඩුකාරවරයාගේ පාලන කාලය නිම වීමෙන් පසු
තෝමස් මෙට්ලන්ඞ් මෙරට ඉංග‍්‍රීසි ආණ්ඩුකාරවරයා වශයෙන් පත් විය. නෝර්ත් මෙන්
උඩරට ආක‍්‍රමණය කිරීමට නොගිය හෙතෙම අනාගත ආක‍්‍රමණයකට අවශ්‍ය පසුබිම
ගොඩනැගීමේ උපායශීලී ප‍්‍රතිපත්තියක් දියත් කළේ ය. එ් සඳහා ඔහු ජෝන් ඩොයිලි නම්
කාර්ය ශූර සිවිල් සේවකයා යොදා ගත්තේ ය.
 ජෝන් ඩොයිලි

 ජෝන් ඩොයිලි කේම්බි‍්‍රජ් විශ්වවිද්‍යාලයේ උපාධිධාරියෙකි. ලංකාවට පැමිණි ඔහු සෙසු
 අය මෙන් දේශීය සංස්කෘතිය හෙලා නොදැක එය අවබෝධ කර ගැනීමට උගත්තේ ය.
 ඔහු කොරතොට ධම්මාරාම, මොරතොට ධම්මක්කන්ද යන හිමිවරුන් යටතේ ශාස්ත‍්‍රීය
 කටයුතුවල නියැළුණේ ය. ඩොයිලි ගජමන් නෝනා සමග ද තරගයට කවි ලිවීමට
 පවා සමත් වූ බවට ජනප‍්‍රවාද ගත තොරතුරු තිබේ. දේශීය සිරිත් විරිත් පිළිබඳ මනා
 දැනුමක් තිබූ ඩොයිලි බුලත් සැපයීමට පවා පුරුදු විය. මේ නිසා ජනතාව අතර පමණක්
 නොව උඩරට රදල ප‍්‍රධානීන්ගේ ද ප‍්‍රසාදය දිනා ගැනීමට හෙතෙම සමත් විය. තම
 හැකියාවලින් ප‍්‍රයෝජන ගත් ඩොයිලි තීක්ෂණ බුද්ධියකින් යුතුව තමාට පැවරුණු
 රාජකාරි සේවය සාර්ථකව නිම කළේ ය.
                                                                                   	

                                                                               . 29
                                                        නොමිලේ බෙදා හැරීම සඳහා ය
      	                    රූපය 2.6 ජෝන් ඩොයිලි උඩරට ප‍්‍රභූන් සමග
     		      ජෝන් ඩොයිලි උඩරට රදල ප‍්‍රභූන් සමග රහසිගත සබඳතා පවත්වා ගනිමින්
     ඔවුන් ඉංග‍්‍රීසීන්ට පක්ෂපාතී කර ගැනීමට කැප වීමෙන් කටයුතු කළේ ය. එසේ ම
     වෙළෙන්දන් සාස්තරකරුවන් වැනි විවිධ වෙස්ගත් චරපුරුෂයන් උඩරට ට යවමින්
     රාජධානියේ අභ්‍යන්තර කටයුතු ගැන සියලූ තොරතුරු රැුස් කිරීමට ඔහු කටයුතු කර
     ඇත. මේ නිසා උඩරට රාජධානියේ අභ්‍යන්තර ආරක්ෂක කටයුතු පිළිබඳ වෙනත් කිසිදු
     යුරෝපීයෙකු නොදත් තොරතුරු රැුසක් අනාවරණය කර ගැනීමට ඩොයිලිට හැකියාව
     ලැබුණි. මේට්ලන්ඞ් හා ඩොයිලි විසින් ගොඩනගන ලද වාසිදායක තත්ත්වය ප‍්‍රයෝජනයට
     ගෙන උඩරට යටත් කිරීමේ ඉදිරි පියවර තබන ලද්දේ මේට්ලන්ඞ්ට පසු ආණ්ඩුකාර
     තනතුරට පත්ව ආ රොබට් බ‍්‍රවුන්රිග් විසිනි.

     		     උඩරට රාජධානිය ඉංග‍්‍රීසීන්ට යටත් වීමට හේතු වූයේ ඉංග‍්‍රීසීන්ගේ උපායශීීලී
     කටයුතු පමණක් නොවේ. ශ‍්‍රී වික‍්‍රම රාජසිංහ රජුගේ පාලන කාලයේ දී එම රාජධානියේ
     පරිහානිය ඉක්මන් කෙරෙන කරුණු රැුසක් නිර්මාණය වී තිබුණි. අත්දැකීම් අඩු තරුණ
     අයෙකු වූ රජු නායක්කර් ඥතීන්ගේ බසට අවනත වී තීරණ ගැනීමට පෙළඹුණු බව
     පෙනේ. උඩරට අවසාන මහාධිකාරම්වරුන් දෙදෙනා ම රජු සමග මත භේද ඇති කර
     ගෙන තිබුණි. රජු බලයට පත් කළ පිළිමතලව්වේ මහාධිකාරම් හා රජු අතර ගැටුම් ඇති
     වී එහි ප‍්‍රතිඵල වශයෙන් මහාධිකාරම් මරණීය දණ්ඩනයට ලක් කෙරුණි. අනතුරුව එම
     තනතුරට පත් වූ ඇහැළේපොල අධිකාරම් හා ශ‍්‍රී වික‍්‍රම රාජසිංහ රජු අතර ද ගැටුමක්
     නිර්මාණය විය.

     		    ශ‍්‍රී වික‍්‍රම රාජසිංහ රජුගේ පාලන කාලයේ දී උඩරට ප‍්‍රභූ පන්තිය තුළ භේද
     උත්සන්න විය. මේ නිසා බහුතර රදල පිරිසක් රජුට එරෙහිව කටයුතු කරන තත්ත්වයක්
     පැවතුණි. මීට පෙර යුරෝපීයන් උඩරට ආක‍්‍රමණය කළ අවස්ථාවල මහජනතාව සංවිධානය

30
                            .
     නොමිලේ බෙදා හැරීම සඳහා ය
 කරමින් රාජධානිය හා රජු රැුක ගැනීමේ සටනේ නායකයන් ලෙස කටයුතු කළේ ද මෙකී
රදල පිරිස වේ.

		     රජුගේ පාලන කාලය තුළ භික්ෂු ඝාතන කිහිපයක් සිදුවීම නිසා භික්ෂූන්
වහන්සේලා හා රජු අතර සබඳතාව ද ගිලිහී තිබුණි. ශ‍්‍රී වික‍්‍රම රාජසිංහ රජු අවසන් වසර
කිහිපයේ ගනු ලැබූ ඇතැම් පියවර නිසා රජු හා මහජනතාව අතර සබඳතාව ද බිඳ වැටිණ.
බෝගම්බර වැව පු`ඵල් කිරීම, පත්තිරිප්පුව ඉදි කිරීම හා මහනුවර නගරයේ නවීකරණ
කටයුතු ආදියට රාජකාරී සේවය සඳහා පැමිණි සබරගමුව, සත් කෝලරය, සතර කෝරලය
වැනි ප‍්‍රදේශවල ජනතාවට රාත‍්‍රී කාලයේ අගනුවර නවාතැන් ගැනීම රජු තහනම් කර
තිබුණි. මේ නිසා එකී ප‍්‍රදේශවල ජනතාව මහත් අපහසුතාවලට මුහුණ දුන්හ.

		      රජුට එරෙහිව සබරගමුවේ කැරැුල්ලක් ඇති වූ අවස්ථාවේ වැඩි අපහසුවකිත්
තොරව එය මර්දනය කළ හැකි වුවත් සියයකට වැඩි පිරිසක් කැරැුල්ල අවසානයේ මැරුම්
කෑහ. මෙම කැරැුල්ලෙන් පසු ඇහැළේපොල අත් අඩංගුවට ගැනීමට නොහැකි වීම නිසා
මහනුවර සිටි ඔහුගේ බිරිඳ හා දරුවන් රජුගේ අතින් අමානුෂික ලෙස ඝාතනය වූ බව
ඉතිහාසයේ දැක්වේ. මනුෂ්‍යත්වයේ සීමා ඉක්මවූ මෙබඳු කටයුතු නිසා 1815 වර්ෂය වන විට
ශ‍්‍රී වික‍්‍රම රාජසිංහ රජු හා මහජනතාව අතර විශාල පරතරයක් නිර්මාණය වී තිබුණි.

		      යුරෝපීයන් උඩරට ආක‍්‍රමණය කළ සෑම අවස්ථාවක ම උඩරට ප‍්‍රභූ පන්තිය හා
මහජනතාව දිවි හිමියෙන් රජු ආරක්ෂා කර ගැනීමට ඉදිරිපත් වූහ. උඩරට රාජධානිය
ආරක්ෂා කළ එකී මිනිස් පවුර ශ‍්‍රී වික‍්‍රම රාජසිංහ රජුගේ කටයුතු නිසා රජුට එරෙහි
බලවේගයක් බවට පත් විය. මේ නිසා තම රාජධානිය තුළ ම රජු අනාරක්ෂිත තැනැත්තෙකු
බවට පත් වූ අතර එය ඉංග‍්‍රීසීන්ට මහත් වාසියක් විය. මේ තත්ත්වයෙන් ප‍්‍රයෝජන ගත්
බ‍්‍රවුන්රිග් ආණ්ඩුකාරවරයා 1815 වර්ෂයේ ජනවාරි මාසයේ උඩරට ආක‍්‍රමණය කළ විට
සුපුරුදු පරිදි රජු ආරක්ෂා කර ගැනීමට උඩරැුටියෝ ඉදිරිපත් නොවූහ. මෙම ආක‍්‍රමණය
උඩරැුටියන්ගේ යහපත වෙනුවෙන් සිදු කරන බවත් උඩරැුටියන්ගේ සතුරා ඉංග‍්‍රීසීන් නොව
ශ‍්‍රී වික‍්‍රම රාජසිංහ රජු බවත් එ්ත්තු ගැන්වෙන ප‍්‍රකාශන උඩරැුටියන්ට නිකුත් කිරීමට ද
බ‍්‍රවුන්රිග් ආණ්ඩුකාරවරයා කටයුතු කර ඇත.

		      ඉංග‍්‍රීසීන් උඩරට ආක‍්‍රමණය කරන විට ශ‍්‍රී වික‍්‍රම රාජසිංහ රජු මහනුවර නගරය
අතහැර ආරක්ෂිත ස්ථානයකට ගොස් සැඟවී සිටියේ ය. මැද මහනුවර පිහිටි එකී ස්ථානය
උඩරැුටියන් විසින් ම වටලන ලදි. 1815 පෙබරවාරි 18 දින උඩරැුටියෝ රජු හා බිසෝවරුන්
අල්වා ඉංග‍්‍රීසීන්ට පාවා දුන්හ. මෙසේ රජු අත් අඩංගුවට ගැනීම නිසා වෙනත් කිසිදු
යුරෝපීයෙකු උඩරට දී නොලත් ජයක් ලබා ගැනීමට ඉංග‍්‍රීසීහු සමත් වූහ. එහෙත් රජු
අත්අඩංගුවට ගත් පමණින් උඩරට රාජධානිය යටත් විනැයි පිළිගැනීමට ඉංග‍්‍රීසීහු සතුටු
නොවූහ. රජු අත් අඩංගුවට ගත හැකි වූයේ උඩරට රදළ ප‍්‍රධානීන් ඉංග‍්‍රීසීන්ට සහය දුන්
බැවිනි. මේ නිසා එම පිරිස සමග ගිවිසුමක් අත්සන් කිරීමෙන් උඩරට යටත් වීම සම්පූර්ණ
කර ගැනීමට ඉංග‍්‍රීසින් විසින් කටයුතු කරන ලදි.


                                                                             . 31
                                                      නොමිලේ බෙදා හැරීම සඳහා ය
                        රූපය 2.7 මැද මහනුවර පිහිටි ශ‍්‍රී වික‍්‍රම රාජසිංහ රජු
                          අත්අඩංග-ුවට ගත් ස්ථානයේ තනවා ඇති ස්මාරකය

     උඩරට ගිවිසුම - 1815 වර්ෂය

     	      1815 වර්ෂයේ මාර්තු දෙවන දින මහනුවර රාජ සභා ගොඩනැගිල්ල හෙවත් මගුල්
     මඩුවේ දී ඉංග‍්‍රීසි ආණ්ඩුව වෙනුවෙන් බ‍්‍රවුන්රිග් ආණ්ඩුකාරවරයා හා උඩරට වැසියන්
     වෙනුවෙන් රදල ප‍්‍රධානීන් අතර උඩරට රාජධානිය යටත්වීම සම්බන්ධයෙන් ගිවිසුමක්
     ඇති විය. එය උඩරට ගිවිසුම ලෙස හැඳින්වේ.




                 රූපය 2.8 - 1815 උඩරට ගිවිසුම අත්සන් කල අවස්ථාවේ දී බි‍්‍රතාන්‍යය ධජය බිම
                    හෙලා වාරියපොළ ශ‍්‍රී සුමංගල හිමියන් නැවත ශ‍්‍රී ලාංකික කොඩිය එසවීම

32
                            .
     නොමිලේ බෙදා හැරීම සඳහා ය
 	      වර්ෂ 1815 මාර්තු දෙවන දින මගුල් මඩුවට රැුස්ව සිටි පිරිසට ගිවිසුමේ වගන්ති
කියවා තේරුම් කර දීමෙන් පසු කිසිවෙකු විසින් හෝ ගිවිසුම අත්සන් කිරීමටත් පෙර
සිංහ කොඩිය පහතට හෙළා ඉංග‍්‍රීසි කොඩිය එසවූ අවස්ථාවේ වාරියපොළ ශ‍්‍රී සුමංගල
හිමියන් ඉංග‍්‍රීසි කොඩිය බිම දමා සිංහ කොඩිය යළි එසවී යැයි මතයක් තිබේ. ඇතැම්
වාර්තාවලින් පෙනෙන ආකාරයට බ‍්‍රවුන්රිග් ආණ්ඩුකාරවරයා හා සමහර රදල ප‍්‍රධානීන්
ගිවිසුමට අත්සන් තබා ඇත්තේ මාර්තු 10 දින දී ය.

	       උඩරට ගිවිසුම යනු උඩරට රාජධානිය බි‍්‍රතාන්‍යයන්ට යටත් වූ බව නිල වශයෙන්
පිළිගත් ඵෙතිහාසික වශයෙන් වැදගත් ලේඛනයකි. මෙම ගිවිසුමේ මුල් වගන්ති තුනෙන්
ශ‍්‍රී වික‍්‍රම රාජසිංහ රජුට හා ඔහුගේ ඥතීන්ට උඩරට සිංහාසනයට තිබූ සියලූ අයිතිවාසිකම්
අහෝසි කෙරිණ. හතරවන වගන්තියෙන් උඩරට රාජධානිය ඉංග‍්‍රීසි ආණ්ඩුවට යටත් වූ
බව ප‍්‍රකාශ කෙරුණු අතර උඩරට සාම්ප‍්‍රදායික නිලධාරි පන්තියේ අයිතිවාසිකම් හා
වරප‍්‍රසාද රැුකෙන පරිදි ඉංග‍්‍රීසීන් එය පාලනය කරන බව දැක්වී ය. පස් වන වගන්තියෙන්
බුද්ධ ශාසනය හා දේවාගම කඩ නොකොට පවත්වා ගනිමින් භික්ෂූන් වහන්සේලා
විහාරස්ථාන හා දේවාල ආරක්ෂා කරන බවට පොරොන්දු විය. සෙසු වගන්තිවලින් උඩරට
රාජධානියේ අධිකරණ කටයුතු පවත්වාගෙන යන ආකාරය විස්තර වේ.

	       උඩරට ගිවිසුම අත්සන් කිරීමත් සමග වසර දෙදහසකට වැඩි කාලයක් සුරක්ෂිතව
පැවති මෙරට ස්වාධීනත්වය අහෝසි වී ලංකාව සම්පූර්ණයෙන් ම විදේශ ආධිපත්‍යයට
යටත් රටක් බවට පත් විය. ගිවිසුමෙන් ලැබුණු බලය ප‍්‍රයෝජනයට ගත් ඉංග‍්‍රීසීහු උඩරට
පළාත් පාලනය සඳහා ආණ්ඩුකාරවරයාගේ නියෝජිතයා වශයෙන් නේවාසික නිලධාරියෙකු
ලෙස ජෝන් ඩොයිලි පත් කළහ. ඔහුගේ කාර්යාලය මහනුවර නගරයේ පිහිටුවා ඔහුගේ
සහායට තවත් නිලධාරීන් පිරිසක් පත් කෙරිණ. බි‍්‍රතාන්‍ය පාලනය යටතේ සේවය කිරීමට
කැමති වූ රදලයන්ට ඉංග‍්‍රීසි ආණ්ඩුව විසින් තනතුරු ප‍්‍රධානය කරන ලදි. මේ අනුව
ශතවර්ෂ තුනකට වැඩි කාලයක් ස්වාධීන පාලනයකට හුරු වී සිටි උඩරට ජනතාවට
විදේශීය පාලකයන් පිරිසක් විසින් මෙහෙයවන ලද පාලන ක‍්‍රමයක් යටතේ ජීවත් වීමට
සිදු විය.


     ක‍්‍රියාකාරකම
     1. පහත මාතෘකා ඇසුරින් කෙටි ප‍්‍රශ්න පොතක් සකස් කරන්න.
     xx 	බි‍්‍රතාන්‍යයන් ආසියාවට පැමිණීමේ පසුබිම
     xx බි‍්‍රතාන්‍යයන් ශ‍්‍රී ලංකාව කෙරෙහි අවධානය යොමු කිරීම
     xx ශ‍්‍රී ලංකාවේ බි‍්‍රතාන්‍ය බලය පිහිටුවීම




                                                                              . 33
                                                       නොමිලේ බෙදා හැරීම සඳහා ය
      2.4 විදේශ ආධිපත්‍යයට එරෙහි සටන්
     	      1815 වර්ෂයේ දී ඉංග‍්‍රීසීන් උඩරටට පැමිණීම නිසා ශ‍්‍රී වික‍්‍රම රාජසිංහ රජුගේ
     දරදඬු පාලනයෙන් උඩරැුටියන් මිදුණු නමුත් අනතුරුව ඇති වූ පාලන ක‍්‍රමය පිළිබඳව
     ඔවුන් තුළ ප‍්‍රසාදයක් නොතිබුණි. ශතවර්ෂ තුනකට වැඩි කාලයක් පෘතුගීසීන් ලන්දේසී
     වැනි යුරෝපීය ආක‍්‍රමණිකයන්ට එරෙහිව ජීවිත පරිත්‍යාගයෙන් සටන් කරමින් රැුක ගත්
     නිදහස දැන් තමන්ට අහිමි වී ඇති බව වැඩි කල් නොගොස් ම උඩරැුටියෝ තේරුම් ගත්හ.
     මේ නිසා 1818 සහ 1848 යන වසරවල උඩරැුටියෝ තමන්ට හුරු පුරුදු සටන් ක‍්‍රම යොදා
     ගනිමින් ඉංග‍්‍රීසි පාලනයට එරෙහිව නැගී සිටියහ. ඉංග‍්‍රීසීන් විසින් ආණ්ඩුවට එරෙහි
     කැරලි වශයෙන් හඳුන්වන ලද මෙම අරගල ස්වදේශිකයන්ගේ පැත්තෙන් බලන විට
     විදේශිකයන් උඩරටින් නෙරපා හැර අහිමි වූ නිදහස යළි දිනා ගැනීමට දැරූ උත්සාහයන්
     ලෙස සැලකිය හැකිය. එබැවින් එ්වා ඉංග‍්‍රීසි පාලනයට එරෙහිව පැන නැගුණු මුල් ම
     නිදහස් සටන් වේ. අපි දැන් 1818 වර්ෂයේ සටන පිළිබඳව සලකා බලමු.

     1818 නිදහස් සටන

     	      1817 වර්ෂයේ සැප්තැම්බර් මස සිට 1818 ඔක්තොම්බර් මාසය පමණ දක්වා උඩරට
     ප‍්‍රදේශවල පැවති ඉංග‍්‍රීසි ආණ්ඩු විරෝධී ආයුධ සන්නද්ධ නැගීසිටීම, 1818 නිදහස් සටන
     ලෙස හැඳින්වේ. උඩරට ඉංග‍්‍රීසි පාලනය ආරම්භ වී වසර තුනක් ගතවීමටත් පෙර ප‍්‍රභූ
     පන්තිය හා සාමාන්‍ය ජනතාව මෙබඳු සටනකට යොමු වූයේ ඉංග‍්‍රීසීන්ගේ පාලනය ගැන
     ඔවුන් තුළ දැඩි කලකිරීමක් පැවති බැවිණි. මේ අනුව 1818 සටනට උඩරැුටියන් පෙළඹවූ
     හේතු රැුසක් පැවති බව පෙනේ.

     1818 සටනට තුඩු දුන් හේතු

            xx       නිදහස අහිමිවීම හා රජෙකු නැතිවීම පිළිබඳ පසුතැවිල්ල

     	     පහතරට පෘතුගීසි හා ලන්දේසි පාලන පැවති සමයේ පවා තමන්ගේ ම පාලකයන්
     යටතේ නිදහස භුක්ති විඳි උඩරට ජනයා 1815න් පසුව තමන්ට හුරු වූ එකී පාලන ක‍්‍රමය
     අහිමි වීම ගැන දුක් වූවාට සැක නැත.

     	      රාජධානිය යටත් වීමෙන් පසු බි‍්‍රතාන්‍යයේ රජතුමා උඩරට ප‍්‍රදේශයේ ද රජු බව
     ප‍්‍රකාශ වුවත් එම රජු උඩරැුටියන් කිසි දිනෙක දැක තිබූ අයෙකු නොවේ. උඩරැුටියන්ට
     අවශ්‍ය වූයේ සැතපුම් දහස් ගණනක් ඈත රටක සිටින නොදුටු රජෙකු නොව තම
     අගනුවර වෙසෙන තමන්ගේ දුක් ගැනවිල්ලක් ඉදිරිපත් කොට සහනයක් ලබා ගත හැකි
     රජෙකි. මෙසේ තමන්ට පෙනෙන ස්ථානයක රජෙකු නැති නිසා තමන් අරාජික යැයි
     උඩරැුටියන් තුළ හැඟීමක් පැවති බව පෙනේ. එකල උඩරට සිටි භික්ෂූන් වහන්සේ නමක්
     විසින් කියන ලදැයි සඳහන් පහත කවි දෙකෙන් රජ කෙනෙක් නැතිවීම නිසා පැවති
     කනස්සල්ල පැහැදිලි වේ.

34
                            .
     නොමිලේ බෙදා හැරීම සඳහා ය
 අනේ කුහුඹිය		         නේ
තොපටත් රජෙක් ඉන්	    නේ
මොකදෑ කරන්		         නේ
අපේ කරුමේ අපට වන්	   නේ

රජෙක් ලැබුණොති		           න්
එදා කිරිබත් කන්න		            න්
පෙරහැර කරන්න		              න්
සාදු නාදෙන් ගිගුම් දෙන්න	     න්
                                  රූපය 2.9 ශ‍්‍රී වික‍්‍රම රාජසිංහ රජතුමාගේ සිංහාසනය




      xx     ආගම හා සංස්කෘතියේ ආරක්ෂාව පිළිබඳ ගැටලූ මතු වීම

	      උඩරට ගිවිසුමේ 5 වන වගන්තියෙන් බුද්ධාගම ආරක්ෂා කරන බවට ඉංග‍්‍රීසීන්
ප‍්‍රතිඥ දී තිබුණත් බුද්ධාගම ඇදහූ රජෙකුගෙන් ලැබෙන ආරක්ෂාව ම එම ආගම නොඇදහූ
විදේශිකයන් පිරිසකගෙන් ආගමට ලැබෙනු ඇතැයි උඩරැුටියන් විශ්වාස නොකළ බව
පෙනේ. ඉහත සඳහන් කවියේ රජෙක් ලැබුණෝතින් පෙරහැර කරන්නන්, සාදු නාදෙන්
ගිගුම් දෙන්නන් ආදී වශයෙන් සඳහන් වීමෙන් මේ තත්ත්වය පැහැදිලි වේ. භික්ෂූන්
වහන්සේලා සටනට සහාය දීම මෙයට තවත් උදාහරණයකි.

	      විදේශිකයන් යටතේ තම සම්ප‍්‍රදායන් හා සංස්කෘතිය විනාශ වෙතැයි ද උඩරැුටියන්
තුළ බියක් පැවතිණ. සාම්ප‍්‍රදායික පාලනය යටතේ පෙර සිරිත ආරක්ෂා කිරීම රජෙකුගේ
ප‍්‍රධාන යුතුකමක් විය. එසේ ම රජ මාලිගාව, රාජ සභාව හා පරිපාලන කටයුතු ආශි‍්‍රතව
සම්ප‍්‍රදායන් රැුසක් පැවතුණි. පැරණි පාලනය යටතේ එ් එ් තනතුරුවලට නියමිත ඇඳුම්
පැළඳුම් ආදිය භාවිත වූයේ ද එ්වායේ ගෞරවය සුරැුකෙන පරිද්දෙනි. එහෙත් මහනුවර
නගරයේ දක්නට ලැබුණු ඉංග‍්‍රීසි නිලධාරීන්ගේ හේවායෝ එම සංස්කෘතියට අනුගත වූ
පිරිසක් නොවූහ. මේ නිසා ආගමික අංශයෙන් මෙන් ම සංස්කෘතික වශයෙන් ද ඉංග‍්‍රීසීන්
හා උඩරැුටියන් අතර පරතරයක් නිර්මාණය වී තිබුණි. එය උඩරැුටියන් තුළ නිදහස පිළිබඳ
හැඟීම් මතු කිරීමට හේතු විය.


                                                                                 . 35
                                                          නොමිලේ බෙදා හැරීම සඳහා ය
             xx       උඩරට ප‍්‍රභූ පන්තියට පහර වැදීම

     	      1815 ගිවිසුමට අනුව උඩරට සාම්ප‍්‍රදායික තනතුරු ඉංග‍්‍රීසීන් තව දුරටත් පවත්වාගෙන
     ගියත් රදලයන්ගේ බලය හා සමාජ තත්ත්වය සුරක්ෂිත නොවී ය. බි‍්‍රතාන්‍ය සොල්දාදුවන්
     උඩරට දී තමන්ට ගරු සරු නොදක්වන බවට රදලයන් ඩොයිලිට පැමිණිලි කර තිබුණි.
     රදලයන්ගේ සාම්ප‍්‍රදායික ආදායම් මාර්ගවලට ද එම පාලනය නිසා පහර වැදුණි. ඉංග‍්‍රීසීන්
     කඩවත් බදු අහෝසි කිරීම නිසා රදලයන්ට එමගින් ලැබුණු ආදායම අහිමි වීම මීට
     උදාහරණයකි. රදලයන්ට පාරම්පරික ව හිමි වූ නිල තල වෙනස් කිරීමට ද ඉංග‍්‍රීසීන්ට
     හැකියාව ලැබුණි. උඩරට ප‍්‍රවාහන කටයුතු භාර වූ මඩිගේ මොහන්දිරම් තනතුරට මීට
     පෙර සෑම විට ම සිංහල නිලධාරියෙකු පත් කිරීමේ සිරිතක් පැවතුණි. එහෙත් ඉංග‍්‍රීසීහු එම
     තත්ත්වය නොසලකා හජ්ජි මරික්කාර් නම් මුස්ලිම් ජාතිකයෙකු මොහන්දිරම් තනතුරට
     පත් කළහ. මේ නිසා ඌව වෙල්ලස්ස ප‍්‍රදේශයේ රදල ප‍්‍රධානීන් තුළ බලවත් කලකිරීමක්
     ඇති විය. මෙසේ විවිධ අන්දමින් රදල ප‍්‍රධානීන්ගේ වරප‍්‍රසාදවලට, තත්ත්වයට හා ආදායම්
     මාර්ගවලට පහර වැදීම නිසා ඔවුහු සටනට නායකත්වය දීමට ඉදිරිපත් වූහ.

     සටනේ ස්වභාවය
     	      ඉංග‍්‍රීසි පාලනය කෙරෙහි උඩරැුටියන් තුළ අප‍්‍රසාදයක් පවතින අතරතුර
     සිංහාසනයට උරුමයක් ඇතැයි කී ෙදාරේසාමි නැමැත්තෙක් වෙල්ලස්ස ප‍්‍රදේශයෙන් මතු
     විය. කොහු කුඹුරේ රටේ රාළ වැනි ප‍්‍රාදේශීය ප‍්‍රභූවරුන්ගේ සහාය ඇතිව ඔහු රාජ්‍ය
     උරුමය ලබා ගැනීම සඳහා පිරිස් එ්කරාශි කරන බව බදුල්ල එ්ජන්ත ඩග්ලස් විල්සන්ට දැන
     ගැනීමට ලැබුණි. මේ නිසා ෙදාරේසාමි අත්අඩංගුවට ගැනීමට ඩග්ලස් විල්සන් විසින් හජ්ජි
     මුහන්දිරිම් ඇතු`ඵ පිරිසක් පිටත් කරන ලදි. එහෙත් සටන්කාමීන් අතින් ඔහු ජීවිතක්ෂයට
     පත් විය. අනතුරුව ඩග්ලස් විල්සන් එ් සඳහා පිටත්ව ගිය නමුත් සටන්කරුවන්ගේ ඊ
     පහරකින් ඔහු ද මිය ගියේ ය. වෙල්ලස්ස ප‍්‍රදේශයේ ජනතාව ෙදාරේසාමි වටා එ්කරාශි වන
     බව දුටු ආණ්ඩුව තත්ත්වය පාලනය කර ගැනීම සඳහා ඌව දිසාව භාර කැප්පෙටිපොළ
     වෙල්ලස්ස ප‍්‍රදේශයට පිටත් කර යැවී ය. එහෙත් කැප්පෙටිපොළ තමා සමග සිටි ඉංග‍්‍රීසි
     හමුදාව ආපසු යවා සටන්කාමීන්ට එකතු විය. මෙසේ කැප්පෙටිපොළ සටන මෙහෙයවීමට
     ඉදිරිපත් වීමත් සමග උඩරට රදලවරු බොහෝමයක් සටනට එකතු වූහ. උඩරට ප‍්‍රදේශ
     රැුසක ම සටන ව්‍යාප්ත වීමට ද එය හේතුවක් විය. ප‍්‍රධාන පෙළේ රදලයන් අතුරින් සටනට
     එකතු නො වූයේ මොල්ලිගොඩ දිසාව හා එක්නැලිගොඩ පමණි.

     	      කැප්පෙට්ටිපොළගේ මෙහෙයවීම මත සටන්කාමීන් විසින් ෙදාරේසාමි උඩරට රජු
     ලෙස ප‍්‍රකාශයට පත් කරන ලදි. මේ අතර කැප්පෙට්ටිපොළ දිසාව නව රජුගේ මහාධිකාරම්
     තනතුරට පත් කෙරිණ. මෙරට රාජ්‍ය උරුමයේ සංකේතය වශයෙන් සැලකූ දළදාව සටන්
     කරුවන් අතට පත් වීම ඉංග‍්‍රීසීන් මුහුණ දුන් තවත් ගැටලූවකි. ඇහැලේපොළ සටනට
     එකතු නොවූවත් සටනට නායකත්වය දුන් රදලයන් හා ඔහු අතර සමීප ඥති සබඳතා තිබූ
     බැවින් ඔහු ඉංග‍්‍රීසීන්ගේ සැකයට භාජන විය. මේ නිසා ඉංග‍්‍රීසීන් විසින් ඇහැලේපොළ අත්
     අඩංගුවට ගෙන කොළඹට රැුගෙන එන ලදි.



36
                            .
     නොමිලේ බෙදා හැරීම සඳහා ය
                                         	 සටන මර්දනය කිරීමේ දී ඉංග‍්‍රීසීන්
                                        අනුගමනය කළේ ඉතා දරදඬු ප‍්‍රතිපත්තියකි.
                                        1818 වර්ෂයේ පෙබරවාරි මාසයේ දී
                                        ආණ්ඩුකාරවරයා උඩරට ප‍්‍රදේශවලට යුද්ධ
                                        නීතිය ප‍්‍රකාශයට පත් කළේ ය. මුහුදුබඩ
                                        ප‍්‍රදේශවල සිටි ඉංග‍්‍රීසි හමුදාව පවා උඩරටට
                                        කැඳවිණ. සටන මර්දනයට ඉංග‍්‍රීසීන්
                                        අනුගමනය කළේ බිම් පා`ඵ ප‍්‍රතිපත්තියකි.
                                        ගම්බිම් ගිනි තැබීම, වැසියන්ගේ සම්පත්
                                        විනාශ කිරීම හැකි තරම් පිරිසක්
                                        අත් අඩංගුවට ගෙන යුද්ධ නීතිය අනුව
                                        දඬුවම් කිරීම එකල සුලභ ලක්ෂණයක්
                                        විය. ඉංග‍්‍රීසීන්ගේ දැඩි මර්දනය හමුවේ
                                        දීර්ඝ කාලීන සටනක් ගෙන යාමට
                                        උඩරැුටියන්ට හැකියාව නො ලැබුණි.
                                        මේ නිසා සටනේ නායකයන් රැුසක් ම
                                        අත් අඩංගුවට          ගැනීමට ඉංග‍්‍රීසීන්ට
                                        හැකියාව      ලැබුණි.       මත්තමගොඩ,
                                        කොබ්බෑකඩුව, දඹවින්න වැනි දිසාවන්වරු
                                        ද ගලගෙදර මොහොට්ටාල, කතරගම
                                        බස්නායක නිලමේ, බූටෑවේ රටේ රාළ,
                                        ඇහැලේපොළ අධිකාරම් වැනි නායකයන්
                                        ද එසේ අත් අඩංගුවට පත් වූවන්
                                        කිහිපදෙනෙකි.

        රූපය 2.10 කැප්පෙටිපොළ දිසාව      	 සටනේ දී රජු ලෙස ඉදිරිපත් වූ තැනැත්තා
නියම ෙදාරේසාමි නොවන බවත් ඔහුට රාජ්‍ය උරුමයක් නොමැති බවත් හෙතෙම ව්‍යාජ
පුද්ගලයෙකු බවත් ඉංග‍්‍රීසීහු ප‍්‍රචාරය කළහ. මේ සමඟ සටනේ ප‍්‍රධාන නායකයන් වූ
කැප්පෙටිපොළ, මඩුගල්ල හා පිළිමතලාවෙ අතර මත භේද පවා ඇති විය. 1818 අගෝස්තු
හා සැප්තැම්බර් මාස වන විට සටන බොහෝ දුරට අඩපණ වී තිබුණි. ඔක්තොම්බර්
මාසයේ දී කැප්පෙටිපොළ හා මඩුගල්ලේ අත් අඩංගුවට ගැනීමට ඉංග‍්‍රීසීහු සමත් වූහ.
යුද්ධාධිකරණයට ඉදිරිපත් කළ එම නායකයන් දෙදෙනාට ම මරණ දඬුවම නියම විය.
1818 නොවැම්බර් 26 දින ඉංග‍්‍රීසීන් විසින් කැප්පෙටිපොළ හා මඩුගල්ලේ දෙදෙනො හිස
ගසා මරණයට පත් කරන ලදි.




                                                                               . 37
                                                        නොමිලේ බෙදා හැරීම සඳහා ය
      1818 සටන අසාර්ථක වීම හා එහි ප‍්‍රතිඵල

     	      සටන ආරම්භ වී මුල් මාස කිහිපය තුළ එය ශීඝ‍්‍රයෙන් පැතුරුණි. එක් පෙදෙසක
     ගේ ෙදාර වතු පිටි විනාශ කොට ඉංග‍්‍රීසි හමුදාව විසින් සටන්කරුවන් පලවා හරින ලද
     විට තවත් පෙදෙසකින් සටන ඇරඹුණි. එහෙත් ඉංග‍්‍රීසීන් අමතර හමුදා කැඳවාගෙන
     දැඩි මර්දනයක් දියත් කිරීමත් සමඟ ම එ්කාබද්ධ සටනක් මෙහෙයවීමට උඩරැුටියෝ
     අපොහොසත් වූහ. මොල්ලිගොඩ නිලමෙ ඉංග‍්‍රීසීන්ට හිතවත්ව කටයුතු කළ බැවින්
     ඔහුගේ පාලන ප‍්‍රදේශය වූ සතර කෝරලය හරහා කොළඹ සමඟ සබඳතා පවත්වා ගැනීමට
     හැකියාව ලැබීමත් ඉංග‍්‍රීසීන්ට වාසි දායක විය. මෙසේ බලන විට සටන අසාර්ථක වීමට
     බලපෑ හේතු රැුසක් හඳුනාගත හැකි ය. එබඳු හේතු කිහිපයක් සංක්ෂිප්තව පහත දැක්වේ.

     1818 සටන අසාර්ථක වීමට හේතු :--

        ඉංග‍්‍රීසීන් අනුගමනය කළ දැඩි මර්දනශීලී ප‍්‍රතිපත්තිය
        දීර්ඝ කාලීන සටනකට අවශ්‍ය අවි ආයුධ හෝ වෙනත් සම්පත් උඩරැුටියන්ට 		
     	නොතිබීම.
        සටනේ අසංවිධානාත්මක ස්වරූපය.
        රජු හැටියට ඉදිරිපත් වූ තැනැත්තාට රාජ්‍ය උරුමයක් නැති බවත් හෙතෙම 		
     	    ව්‍යාජ පුද්ගලයෙකු බවත් හෙළි වීම.

     	     1818 නිදහස් සටනේ ප‍්‍රතිඵල වශයෙන් ඇල්ලෙපොළ, කැප්පෙටිපොළ, මඩුගල්ලේ
     වැනි නායකයන්ට උඩරට රාජ්‍යයේ නිදහස වෙනුවෙන් දිවි පිදීමට සිදු විය. තවත්
     රදලයන් රැුසකගේ දේපොළ රාජ සන්තක කෙරිණ. සටනට සහාය දුන් නායකයන් පිරිසක්
     රටෙන් පිටුවහල් කරන ලදි. ආණ්ඩුවට එරෙහිව කටයුතු කළ පිරිසට මෙසේ විවිධ දඬුවම්
     පැමිණවූ අතර ඉංග‍්‍රීසීන්ට පක්ෂපාතව ක‍්‍රියා කළ මොල්ලිගොඩ, එක්නැලිගොඩ වැනි
     රදලයන්ට විවිධ වරප‍්‍රසාද ලබා දීමට කටයුතු කෙරිණ.

     	        1818 සටන අසාර්ථක වීම නිසා ඉංග‍්‍රීසීන්ට තවදුරටත් උඩරට බලය ස්ථාවර කර
     ගැනීමට හැකියාව ලැබුණි. බ‍්‍රවුන්රිග් ආණ්ඩුකාරවරයා විසින් 1818 නොවැම්බර් 21 දින
     විශේෂ ප‍්‍රකාශනයක් නිකුත් කරමින් උඩරට තම බලය සවිමත් කිරීමට පියවර ගන්නා ලදි.
     වගන්ති 56කින් සමන්විත එකී දිර්ඝ ප‍්‍රකාශනයෙන් රදලයන්ගේ බලතල කප්පාදු කෙරිණ.
     එතෙක් රදලයන් සතු වූ අධිකරණ බලය සීමා කොට ඉංග‍්‍රීසීන්ගේ උසාවි ක‍්‍ර‍්‍රමය උඩරට
     පිහිටුවීමටත් අවශ්‍ය පියවර ගැනිණි. මේ අනුව 1818 නොවැම්බර් ප‍්‍රකාශනයෙන් උඩරට
     ඉංග‍්‍රීසි බලය පිහිටුවීම සම්පූර්ණත්වයට පත් වූ බවක් පෙනේ.

     1848 නිදහස් සටන

     	      1818 සටන අසාර්ථක වීමෙන් පසු වසර තිහක් පමණ ගතවන විට ඉංග‍්‍රීසි
     ආණ්ඩුවට එරෙහිව නැවත වරක් සටනක් සිදු විය. උඩරැුටියන්ට හුරු පුරුදු වූ පැරණි
     රාජාණ්ඩු ක‍්‍රමය යළි පිහිටුවා ගැනීමට දෙවන වරටත් උත්සාහ කළ මෙම සටන මෙරට

38
                            .
     නොමිලේ බෙදා හැරීම සඳහා ය
 ඉංග‍්‍රීසි ආධිපත්‍යයට එරෙහිව ඇති වූ ආයුධ සන්නද්ධ දෙවන නිදහස් සටන ලෙස වුව
ද හැඳින්විය හැකි ය. 1848 වර්ෂයේ දී සිදු වූ මෙම සටන ආරම්භ වීමට තුඩු දුන් හේතු
රැුසක් පවතී.

සටනට තුඩු දුන් හේතු

	    1848 සටනට තුඩු දුන් හේතු කෝල්බෲක් ප‍්‍රතිසංස්කරණවල බලපෑම හා රජයේ
නව බදු ප‍්‍රතිපත්තිය යන ප‍්‍රධාන කරුණු දෙකක් ඔස්සේ විග‍්‍රහ කළ හැකි ය.


කෝල්බෲක් ප‍්‍රතිසංස්කරණවල බලපෑම

රජයේ ඉඩම් ප‍්‍රතිපත්තිය

	      1833 වර්ෂයේ දී ක‍්‍රියාත්මක කළ කෝල්බෲක් ප‍්‍රතිසංස්කරණ අනුව රජය ඉඩම්
විකිණීමේ ප‍්‍රතිපත්තියක් ක‍්‍රියාත්මක කළේ ය. කෝපි වගාවට අවශ්‍ය සාරවත් ඉඩම් හා
පරිසරය උඩරට ප‍්‍රදේශවල පැවති හෙයින් රජයේ ඉඩම් ප‍්‍රතිපත්තිය එම ප‍්‍රදේශවල
සාමාන්‍ය ජනතාවට පීඩාකාරී විය. 1840 වර්ෂයේ පනවන ලද මුඩු ඉඩම් පනත අනුව වසර
තිහක් නොකඩවා භූක්ති විඳි බවට පිළිගත හැකි, සාක්කි ඉදිරිපත් කළ නොහැකි වූ වගා
නොකළ ඉඩම් රාජ සන්තක කෙරිණ. උඩරට වැසියන් පාරම්පරිකව භූක්ති විඳි බොහෝ
ඉඩම්වල අයිතිය පෙන්වීමට නීත්‍යනුකූල ලියවිලි නොතිබුණි.

	     මේ නිසා ඔවුන්ගේ හේන් ඉඩම් ආදිය විශාල වශයෙන් රාජ සන්තක විය. රජය
මෙම ඉඩම් ඉතා අඩු මුදලකට විදේශිකයන්ට ලබා දුණි. මෙසේ තමන්ගේ ඉඩම් අහිමි
වීමත් කෘෂි කාර්මික කටයුතු අඩාළ වීමත් නිසා වැසියෝ රජය කෙරෙහි කලකිරුණහ.

ගම් සභාව අඩපණ වීම
	     කෝල්බෲක් ප‍්‍රතිසංස්කරණ මගින් අනිවාර්ය සේවා රාජකාරි ශ‍්‍රම ක‍්‍රමය අහෝසි
කිරීම ගම් සභාවේ පැවැත්මට අහිතකර ලෙස බලපෑවේ ය. එ් එ් ප‍්‍රදේශවල වැව් අමුණු හා
ඇළවේලි ඉදි කිරීම නඩත්තු කිරීම බොහෝ විට සිදු වූයේ ගම් සභාව මගිනි. ගම් සභාවට
ශ‍්‍රමය ලැබුණු ප‍්‍රධාන ක‍්‍රමය රාජකාරී ශ‍්‍රම ක‍්‍රමය විය. එහෙත් රාජකාරී ශ‍්‍රම ක‍්‍රමය අහෝසි
කිරීම නිසා ගම් සභාවට ශ‍්‍රමය ලබා ගැනීම දුෂ්කර විය. ග‍්‍රාමීය ප‍්‍රදේශවල සු`ඵ ආරවුල්
විසඳීමෙන් ගම් සභාවෙන් වැදගත් සේවයක් සැලසිණ. එහෙත් 1833 ප‍්‍රතිසංස්කරණ නිසා
ගම් සභා සතු අධිකරණ බලය අහිමි විය. මෙබඳු කරුණු නිසා ගැමි ජනතාව පීඩාවට පත්
විය.




                                                                            . 39
                                                     නොමිලේ බෙදා හැරීම සඳහා ය
      නව අධිකරණ ක‍්‍රමය
     	      කැමරන්ගේ අධිකරණ ප‍්‍රතිසංස්කරණ අනුව ගැමියන්ගේ සු`ඵ ආරවුලකට පවා
     උසාවි කරා යාමට සිදු විය. ඊට පෙර මෙබඳු ආරවුල් ගම් මට්ටමින් විසඳා ගැනීමට
     හැකියාව තිබුණි. නව උසාවිවල භාවිත කළ ඉංග‍්‍රීසි භාෂාව හෝ නීති රීති ගැන ගැමියන්ට
     අවබෝධයක් නොතිබුණි. මෙම උසාවි වල පිහිට පතා ගිය විට නීතිඥ ගාස්තු හා මුද්දර
     ගාස්තු ආදිය මුදලින් ගෙවීමට සිදු වීමත් දින ගණන් උසාවිවල කාලය ගත කිරීමට සිදු
     වීමත් ගැමියන් මුහුණ දුන් තවත් ගැටලූ විය. මේ නිසා ඔවුන්ගේ හේන් ගොවිතැන්
     ආරක්ෂා කිරීම ඇතු`ඵ කෘෂිකාර්මික කටයුතු පවා අතපසු විය.


     රජය හා මහජනතාව අතර සබඳතාව දුරස් වීම

     	      කෝල්බෲක්ගේ නිර්දේශ අනුව සිවිල් සේවා තනතුරු සංඛ්‍යාව අඩු කිරීමත් සිවිල්
     සේවකයන්ට වතු වගා කටයුතුවල යෙදීමට අවසර ලබා දීමත් ප‍්‍රදේශීය පරිපාලන කටයුතු
     අකාර්යක්ෂම වීමට බලපෑවේ ය. මේ අනුව පරිපාලන නිලධාරියාගේ බල ප‍්‍රදේශය විශාල
     වූ හෙයින් ඔහුගේ අධීක්ෂණ කටයුතු නිසි පරිදි සිදු කිරීම දුෂ්කර විය. ඇතැම් නිලධාරීන්
     වගා කටයුතු ගැන උනන්දු වූ නිසා මහජන අවශ්‍යතා ගැන සොයා බැලීමට යෙ¥ කාලය
     අඩු විය. මෙබඳු හේතු නිසා පොදු ජනතාවගේ ගැටලූ රජයට නිසි ලෙස වාර්තා නොවූ
     අතර රජය හා මහජනතාව අතර සබඳතාව අඩපණ වීමට ද එය බලපෑවේ ය.

     රජයේ නව බදු ප‍්‍රතිපත්තිය

     	       ශ‍්‍රී ලංකාවේ ඉංග‍්‍රීසි ආණ්ඩුකාරවරයා වූ ටොරින්ටන් සාමිවරයා විසින් 1848 දී
     අලූත් බදු වර්ග රැුසක් පනවනු ලැබීම සටනට බලපෑ ආසන්න ම හේතුව විය. මේ වන
     විට රජයේ ආදායම් තත්ත්වය අඩු වී තිබූ හෙයින් සැලකිය යුතු මුදලක් මහජනතාවගෙන්
     එකතු කර ගැනීමේ අරමුණින් ආණ්ඩුකාරවරයා විසින් බදු ප‍්‍රතිසංස්කරණයක් ඇති කරන
     ලදි. මුද්දර බද්ද, කරත්ත හා ඔරු පාරු බද්ද, වෙළෙඳසැල් බද්ද, තුවක්කු බද්ද, ඇඟ බද්ද
     හා බලූ බද්ද එකී නව බදු වර්ග වේ. මෙම බදු වර්ග සියල්ලට ම මහජන අප‍්‍රසාදයක් පැවති
     අතර, තුවක්කු බද්ද, ඇඟ බද්ද හා බලූ බද්දට එරෙහිව විරෝධතා වඩාත් කැපී පෙනුණි.

     	        ගැමි ජනතාව තුවක්කු භාවිත කළේ තම වගාවන් ආරක්ෂා කර ගැනීම පිණිස ය.
     අලූතෙන් පැන වූ තුවක්කු බද්ද අනුව වසරකට සිලිං දෙකහමාරක් ගෙවීමට සිදු විය. මේ
     නිසා ගැමියාට රජයේ කාර්යාලවලට යාමට සිදු වූ අතර එ් සඳහා ගත වූ කාලයට අමතරව
     ඉංග‍්‍රීසි භාෂාවෙන් සැකසුණු ඉල්ලූම්පත‍්‍ර සම්පූර්ණ කිරීමට තවත් අමතර මුදලක් ගෙවීමටත්
     සිදු විය. තුවක්කු වෙනුවෙන් වැය කළ මුදල එ්වායේ වටිනාකමටත් වැඩි අවස්ථා තිබුණි.
     මේ නිසා තුවක්කු බද්ද කෙරෙහි ජනතා විරෝධයක් පැවතුණි.

     	      සෑම වැඩිහිටි පිරිමියෙකු ම වසරකට දින හයක් පාරවල් තැනීමේ කටයුතුවල
     යෙදිය යුතු වූ අතර එසේ නොකළ හොත් සිලිං තුනක ඇඟ බද්දක් ගෙවීමට නියම විය.
     මේ පිළිබඳ ව ද මහජන විරෝධයක් පැවතුණි. 1848 දී බල්ලන් වෙනුවෙන් ද බදු ගෙවීමට

40
                             .
      නොමිලේ බෙදා හැරීම සඳහා ය
 සිදු විය. මෙය ඉතාමත් අනුවණ බද්දක් වූ අතර එයට ප‍්‍රබල මහජන විරෝධයක් පැවතුණි.

	     නව බදු වර්ග රැුසක් පැන වූ කාලයේ දී ම රජයේ නිල් පොත නම් සංඛ්‍යා ලේඛන
සංග‍්‍රහය සඳහා ආණ්ඩුව විසින් තොරතුරු සමීක්ෂණයක් සිදු කරන ලදි. මෙය තවත් බදු
පැනවීමේ සූදානමක් යැයි මහජනතාව අතර සැකයක් මතු විය.

1848 සටනේ ස්වභාවය

	       ආණ්ඩුවේ බදු ප‍්‍රතිපත්තියට විරෝධය දැක්වීමට මහජනතාව එ්කරාශී වීම තුළින්
රජය හා රටවැසියා අතර ගැටුම් ආරම්භ විය. කොළඹ, ගාල්ල, මහනුවර, බදුල්ල වැනි
නගරවල මෙම මහජන එ්කරාශිවීම් ඇති වූ අතර ඉංග‍්‍රීසි සිවිල් නිලධාරීන්ට එරෙහිව
එ්වායේ දී විරෝධතාවක් මතු විය. බදුල්ලට රැුස් වූ ඇතැම් ගොවීහු තුවක්කු බද්දට
විරෝධය දැක්වීම පිණිස එ්ජන්තවරයා ඉදිරියේ ම තම තුවක්කු පොළවේ ගසා කඩා දැමූහ.
හාරදහසක පමණ ජනතාවක් නුවර කච්චේරිය අසලට රැුස්ව බදුවලට විරෝධය දක්වා
පෙළපාලි යාමට සූදානම් වූහ. පොලීසියට මෙම පිරිස පාලනය කිරීම දුෂ්කර වූයෙන් හමුදාව
කැඳවීමට සිදු විය. කොළඹ හා මහනුවර ප‍්‍රදේශවලින් ආරම්භ වූ විරෝධතා මාතලේ,
දඹුල්ල, වාරියපොළ, කුරුණෑගල වැනි ප‍්‍රදේශවලත් පැතිරුණි.

	      මාතලේ, වාරියපොළ, කුරුණෑගල වැනි ප‍්‍රදේශවල ජනතාව ආයුධ අතට ගෙන
සංවිධානය වෙමින් රජයේ ගොඩනැගිලි හා උසාවි ආදියට පහර දීමටත් ඉදිරිපත් වූහ.
රජයේ බදු ප‍්‍රතිපත්තියෙන් සාමාන්‍ය ජනතාව වඩාත් පීඩනයට පත්ව සිටි හෙයින් එම
ජනතාව අතුරින් මතු වූ ගොන්ගාලෙගොඩ බණ්ඩා, පුරන් අප්පු, ඩිංගිරාළ, දිනෙස් වැනි
නායකයෝ සටන් මෙහෙයවීමට ඉදිරිපත් වූහ. සටන්කාමීහු පිරිසක් දඹුලූ විහාරයට රැුස්ව
එහි නායක ස්වාමීන්වහන්සේගේ සහාය ඇතිව ගොන්ගාලෙගොඩ බණ්ඩා රජු වශයෙන්
අභිෂේක කළහ.

	      1848 සටනේ ප‍්‍රධාන මධ්‍යස්ථානය වූයේ මාතලේ ප‍්‍රදේශය යි. ඊට අමතරව
මහනුවර හා කුරුණෑගල දිස්ත‍්‍රික්කවල ඇතැම් ප‍්‍රදේශයන්හි ද ගැටුම් ව්‍යාප්ත විය. එහෙත්
1818 සටන මර්දනය කිරීම තුළින් අත්දැකීම් ලබා සිටි ඉංග‍්‍රීසීහු වහා ම මෙම සටන මැඩ
පැවැත්වීමට පියවර ගත්හ. ටොරින්ටන් ආණ්ඩුකාරවරයා විසින් යුද්ධ හමුදාව යොදවා
සටන්කාමීන්ට එක් රැුස් වීමට ඉඩ නොතබමින් දියත් කළ මර්දනය නිසා සටන ඉක්මනින්
ම බිඳ වැටිණ. මේ නිසා සටන ආරම්භ වී මාස දෙකක් ගත වන විට එහි නායකයන්
බොහෝ දෙනෙක් අත් අඩංගුවට ගැනීමට ඉංග‍්‍රීසීහු සමත් වූහ. එසේ අත් අඩංගුවට පත් වූ
ගොන්ගාලෙගොඩ බණ්ඩාට එරෙහිව නඩු අසා කස පහර දී ඔහු රටින් පිටුවහල් කෙරිණ.
පුරන් අප්පුට මරණීය දණ්ඩනය නියම කෙරුණු අතර හෙතෙම එඩිතරව එම දඬුවමට
මුහුණ දුන්නේ ය. සටනට සම්බන්ධ වූ තවත් පිරිසකට සිර දඬුවම් නියම කෙරිණි. මේ
අතර ඉංග‍්‍රීසීන් විසින් අත් අඩංගුවට ගන්නා ලද කඩහපොළ හිමියන්ට එරෙහිව නඩු අසා
වැඩි වග විභාගයකින් තොරව පසු දින ම වෙඩි තබා මරණයට පත් කිරීම ගැන ආණ්ඩුවට
දැඩි අප‍්‍රසාදයක් එල්ල විය.


                                                                                . 41
                                                         නොමිලේ බෙදා හැරීම සඳහා ය
      සටන අසාර්ථක වීම

     	       1818 සටන මෙන් මෙම සටන ද මනාව සංවිධානය වී නොතිබීම එහි අසාර්ථකත්වයට
     තුඩු දුන් කරුණකි. මෙම සටනට ඉදිරිපත් වූ බොහෝ දෙනෙකු සාමාන්‍ය ජනතාව වූ අතර
     ඔවුන්ට නිසි යුධ පුහුණුවක් හෝ අවශ්‍ය අවි ආයුධ නොතිබුණි. මේ වන විට උඩරට
     මාර්ග පිළිබඳව ඉංග‍්‍රීසීන්ට හොඳ අවබෝධයක් තිබූ අතර ඔවුන්ගේ හමුදා ශක්තිය උපක‍්‍රම
     හා ආයුධ බලයට එරෙහිව කටයුතු කිරීමට සටන්කරුවන්ට හැකියාවක් නොතිබුණි. මෙම
     සටන උඩරට ප‍්‍රදේශ කිහිපයකට පමණක් සීමා වීම නිසා පහසුවෙන් ම එය මර්ධනය
     කිරීමට ඉංග‍්‍රීසීන්ට හැකියාව ලැබුණි.

     	      1848 සටන සිදු වන විට මෙරට ආණ්ඩුකාරවරයා වූ ටොරින්ටන් සාමිවරයාගේ
     කටයුතු පිළිබඳ බොහෝ විවේචන එල්ල වූයෙන් මෙරට තත්ත්වය සොයා බැලීමට
     එංගලන්ත ආණ්ඩුව විසින් විශේෂ කමිටුවක් පත් කරන ලදි. එ් අනුව ටොරින්ටන්
     ආණ්ඩුකාරවරයා ආපසු බි‍්‍රතාන්‍යයට කැඳවිණ. මහජන විරෝධයට තුඩු දුන් බදු වර්ග
     ඉවත් කෙරිණි. එ් අනුව වෙළෙඳසැල් බද්ද හා බලූ බද්ද මු`ඵමනින් ම අවලංගු කෙරිණි.
     සෙසු බදු වර්ග සමාලෝචනය කොට එ්වායේ අහිතකර අංග ඉවත් කිරීමට ඉංග‍්‍රීසීහු
     පියවර ගත්හ. බුද්ධාගම සම්බන්ධයෙන් රජය එතෙක් කටයුතු කළ ආකාරය ගැන මෙරට
     අප‍්‍රසාදයක් පවතින බව තේරුම්ගෙන එ් ගැන සැලකිලිමත් වීමට ද කටයුතු කෙරුණි.
     මෙරට ගොවි ජනතාවගේ ගැටලූ විසඳීමට 1850ට පෙර රජයේ ප‍්‍රමුඛ අවධානයක් යොමු
     නොවූවත් පසුව එම ප‍්‍රතිපත්තියේ ද කිසියම් වෙනසක් ඇති වූ බව පෙනේ.


          ක‍්‍රියාකාරකම 1
          1818 හා 1848 නිදහස් අරගල ඇසුරින් පහත වගුව සම්පූර්ණ කරන්න.
                  වර්ෂය          සටනට බලපෑ හේතු   සටනේ නායකයෝ   සටනේ ප‍්‍රතිඵල




42
                            .
     නොමිලේ බෙදා හැරීම සඳහා ය